# -*- mode: mandoku-view; -*-
#+TITLE: 羣書治要
#+DATE: 2015-09-11 04:00:23.201884
#+PROPERTY: ID KR3j0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0116-001羣書治要-卷第一.
<pb:KR3j0082_SBCK_001-1a>¶
羣書治要卷第一¶
　　　　秘書監鉅鹿男臣魏徵等奉　勅撰¶
　　周易¶
乾元亨利貞(文言/備也)𧰼曰天行健君子以自強不¶
息九三君子終日乾乾夕惕若厲無咎(處下體/之極居)¶
(上體之下純修下道則居上之德廢純修上道/則處下之禮曠故終日乾乾至于夕惕猶若厲)¶
(也)九五飛龍在天利見大人(不行不躍而在乎/天故曰飛龍也龍)¶
(德在天則大人之路亨也夫位以德興德以/位叙以至德而處盛位萬物之覩不亦宜乎)上¶
九亢龍有悔彖曰大哉乾元萬物資始乃統天¶
<pb:KR3j0082_SBCK_001-1b>¶
雲行雨施品物流形大明終始六位時成時乘¶
六龍以御天乾道變化各正性命(大明乎終始/之道故六位)¶
(不失其時而成也升降無常隨時而用處/則乘潛龍出則乘飛龍故曰時乘六龍也)保合¶
大和乃利貞(不和而/剛暴也)首出庶物萬國咸寧(萬國/所以)¶
(寧各以/有君也)文言曰元者善之長也亨者嘉之會也¶
利者義之和也貞者事之幹也君于體仁足以¶
長人嘉會足以合禮利物足以和義貞固足以¶
幹事君子行此四德者故曰乾元亨利貞君子¶
終日乾乾夕惕若厲無咎何謂也子曰君子進¶
<pb:KR3j0082_SBCK_001-2a>¶
德修業忠信所以進德也修辭立其誠所以居¶
業也是故居上位而不驕在下位而不憂(居下/體之)¶
(上在上體之下明夫終敝故/不驕也知夫至至故不憂也)故乾乾因其時而¶
惕雖危無咎矣(惕怵惕/之謂也)飛龍在天利見大人何¶
謂也子曰同聲相應同氣相求水流濕火就燥¶
雲從龍風從虎聖人作而萬物覩亢龍有悔何¶
謂也子曰貴而無位高而無民(下無/陰也)賢人在下¶
位而無輔(賢人雖在下而/當位不爲之助)是以動而有悔也君¶
子學以聚之問以辨之(以君德而處下體/資納於物者也)寬以¶
<pb:KR3j0082_SBCK_001-2b>¶
居之仁以行之夫大人者與天地合其德與日¶
月合其明與四時合其序與鬼神合其吉凶先¶
天而天弗違後天而奉天時天且弗違而況於¶
人乎況於鬼神乎亢之爲言也知進而不知退¶
知存而不知亡知得而不知喪其唯聖人乎知¶
進退存亡而不失其正者其唯聖人乎¶
坤𧰼曰地勢坤君子以厚德載物彖曰至哉坤¶
元萬物資生乃順承天坤厚載物德合無疆含¶
弘光大品物咸亨文言曰坤至柔而動也剛至¶
<pb:KR3j0082_SBCK_001-3a>¶
靜而德方含萬物而化光坤道其順乎承天而¶
時行積善之家必有餘慶積不善之家必有餘¶
殃君子敬以&KR0033;內義以方外敬義立而德不孤¶
屯𧰼曰雲雷屯君子以經綸(君子經/綸之時)彖曰天造¶
草昧宜建侯而不寧(屯體不寜故利建諸矦也/屯者天地造始之時也造)¶
(物之始始於㝠昧故曰草昧也處/造始之時所宜之善莫善於建侯)¶
蒙𧰼曰山下出泉蒙君子以果行育德彖曰匪¶
我求童蒙童蒙求我志應也(我謂非童蒙者闇/者求明者明者不)¶
(諮闇故蒙之爲義匪我求童蒙童蒙/求我也童蒙之來求我志應故也)蒙以養正¶
<pb:KR3j0082_SBCK_001-3b>¶
聖功也¶
師𧰼曰地中有水師君子以容民畜衆初六師¶
出以律否臧凶(爲師之始齊師者也失令有功/法所不赦故師出不以律否臧)¶
(皆凶/也)上六大君有命開國承家小人勿用(處師/之極)¶
(師之終也大君之命不失功也開國/承家以寧&KR0022;也小人勿用非其道也)𧰼曰大君¶
有命以正功也小人勿用必亂&KR0022;也¶
比𧰼曰地上有水比先王以建萬國親諸侯(萬/國)¶
(以比建諸/侯以比親)¶
履𧰼曰上天下澤履君子以辨上下定民志¶
<pb:KR3j0082_SBCK_001-4a>¶
泰𧰼曰天地交泰后以財成天地之道輔相天¶
地之宜以左右民(上下大通則物失其節故/財成而輔相以左右民也)彖¶
曰天地交而萬物通也上下交而其志同也內¶
君子而外小人君子道長小人道消也¶
否𧰼曰天地不交否君子以儉德避難不可榮¶
以祿彖曰天地不交而萬物不通上下不交而¶
天下無&KR0022;也內陰而外陽內柔而外剛內小人¶
而外君子小人道長君子道消也九五休否大¶
人吉其亡其亡繫于苞桑(居否之世能全其身/者唯大人耳巽爲木)¶
<pb:KR3j0082_SBCK_001-4b>¶
(木莫善於桑人雖欲有亡之/者衆根堅固弗能㧞之也)¶
同人𧰼曰天與火同人(天體於上而火/炎上同人之義)君子以¶
類族辯物(君子小人/各得所同)彖曰文明以健中正而應¶
君子正也(行健不以武而以文明用之相應/不以邪而以中正應之君子正也)唯¶
君子爲能通天下之志(君子以文明/爲德者也)¶
大有𧰼曰火在天上大有君子以遏惡揚善順¶
天休命(大有包容之象也故遏惡揚善成/物之美順奉天德休物之命也)彖曰¶
柔得尊位大中而上下應之曰大有(處尊以柔/居中以大)¶
(上下應之靡所不/納大有之義也)其德剛健而文明應乎天而¶
<pb:KR3j0082_SBCK_001-5a>¶
時行是以元亨(德應于天則行不失時矣剛健/不滯文明不犯應天則大時行)¶
(無違是以/元亨也)上九自天佑之吉無不利(居大有之/上而不累)¶
(于位志尚/於賢者也)¶
謙𧰼曰地中有山謙君子以裒多益寡稱物平¶
施(多者用謙以爲裒少者用謙以/爲益隨物而與施不失平也)彖曰謙亨天¶
道下濟而光明地道卑而上行天道虧盈而益¶
謙地道變盈而流謙&KR0017;神害盈而福謙人道惡¶
盈而好謙謙尊而光卑而不可踰君子之終也¶
初六謙謙君子用渉大川吉(能體謙謙其唯君/子用渉大難物無)¶
<pb:KR3j0082_SBCK_001-5b>¶
(害/也)𧰼曰謙謙君子卑以自牧也(牧養/也)九三勞謙¶
君子有終吉(勞謙匪懈/是以吉也)𧰼曰勞謙君子萬民服¶
也¶
豫𧰼曰雷出地奮豫彖曰豫順以動故天地如¶
之天地以順動故日月不過而四時不忒聖人¶
以順動則刑罰淸而民服豫之時義大矣哉¶
隨𧰼曰澤中有雷隨君子以向晦入宴息(澤中/有雷)¶
(動悅之𧰼也物皆悅隨可以無爲/不勞明監故君子向晦入宴息也)彖曰隨時之¶
義大矣哉(得時則天下隨之矣隨之所施唯在/於時時異而不隨否之道也故隨時)¶
<pb:KR3j0082_SBCK_001-6a>¶
(之義大/矣哉)¶
觀𧰼曰風行地上觀先王以省方觀民設敎彖¶
曰順而巽中正以觀天下觀天之神道而四時¶
不忒聖人以神道設敎而天下服六四觀國之¶
光利用賔于王(居觀之時最近至尊觀國之光/者也居近得位明習國儀者也)¶
(故曰利用/賔于王也)九五觀我生君子無咎(上之化下猶/風靡草故觀)¶
(民之俗以察巳道百姓有罪在余一人君子風/著巳乃無咎上爲化主將欲自觀乃觀民也)¶
噬嗑𧰼曰雷電噬嗑先王以明罰整法彖曰剛¶
柔分動而明雷電合而彰(剛柔分動不溷乃明/雷電並合不亂乃章)¶
<pb:KR3j0082_SBCK_001-6b>¶
(皆利用獄/之義也)¶
賁𧰼曰山下有火賁君子以明庶政無敢折獄¶
(處賁之時止物以文明不可以威刑/故君子以明庶政而無敢折獄也)彖曰觀乎¶
天文以察時變觀乎人文以化成天下六五賁¶
于丘園束帛戔戔吝終吉(爲飾之主飾之盛者/也施飾於物其道害)¶
(矣施飾丘園盛莫大焉故曰賁于丘園束帛乃/戔戔用莫過儉泰而能約故必吝焉乃得終吉)¶
(也)¶
大畜𧰼曰天在山中大畜君子以多識前言往¶
行以畜其德(物之可畜於懷令/德不散盡於此也)彖曰大畜剛健¶
<pb:KR3j0082_SBCK_001-7a>¶
篤實暉光日新其德(凡物能暉光日新其德/者唯剛健篤實者也)¶
頤𧰼曰山下有雷頤君子以愼言語節飮食(言/語)¶
(飮食猶愼而節/之而況其餘乎)彖曰頤貞吉養正則吉也天地¶
養萬物聖人養賢以及萬民頤之時大矣哉¶
習坎𧰼曰水洊至習坎君子以常德行習敎事¶
(至險未夷敎不可廢故以常德行而習敎事也/習于坎然後能不以險難爲困而德行不失常)¶
彖曰習坎重險也天險不可升也(不可得升故/得保其威尊)¶
地險山川丘陵也(有山川丘陵故/物得保以全也)王公設險以¶
守其國(國之爲衛恃於險也言自/天地以下莫不須險也)險之時用大¶
<pb:KR3j0082_SBCK_001-7b>¶
矣哉(非用之常/用有時也)¶
離𧰼曰明兩作離大人以繼明照于四方(繼謂/不絕)¶
彖曰離麗也(麗猶著也各得/所著之宜者也)日月麗于天百穀¶
草木麗乎土重明以麗乎正乃化成天下¶
咸𧰼曰山上有澤咸君子以虛受人(以虛受人/物乃感應)¶
(也)彖曰咸感也柔上而剛下二氣感應以相與¶
天地感而萬物化生(二氣相與/乃化生也)聖人感人心而¶
天下和平觀其所感而天地萬物之情可見矣¶
(天地萬物之情/見於所感也)¶
<pb:KR3j0082_SBCK_001-8a>¶
恆𧰼曰雷風恆(長陽長陰合而相/與可久之道也)君子以立不¶
易方(得其所久/故不易也)彖曰天地之道恆久而不巳也¶
(得其所久/故不巳也)日月得天而能久照四時變化而能¶
久成聖人久於其道而天下化成(言各得所恆/故皆能久長)¶
(也)觀其所恆而天地萬物之情可見矣(天地萬/物之情)¶
(見於所/恆也)九三不恆其德或承之羞(德行無恆自/相違錯不可)¶
(致詰故或/承之羞也)不恆其德無所容也¶
遯𧰼曰天下有山遯(天下有山陰/長之𧰼也)君子以遠小¶
人不惡而嚴九五嘉遯貞吉(遯而得正反制於/內小人應命率正)¶
<pb:KR3j0082_SBCK_001-8b>¶
(其志不惡而嚴得正/之吉遯之嘉者也)𧰼曰嘉遯貞吉以正志也¶
上九肥遯無不利(最處外極無應於內超然絕/志心無疑顧憂患不能累矰)¶
(繳不能及是以/肥遯無不利也)𧰼曰肥遯無不利無所疑也¶
大壯𧰼曰雷在天上大壯君子以非禮弗履(壯/而)¶
(違禮則凶凶則失壯矣故/君子以大壯而順禮也)彖曰大壯利貞大者¶
正也正大而天地之情可見矣(天地之情正大/而巳弘正極大)¶
(則天地之/情可見矣)¶
晉𧰼曰明出地上晉君子以自昭明德(以順著/明自顯)¶
(之/道)¶
<pb:KR3j0082_SBCK_001-9a>¶
明夷𧰼曰明入地中明夷君子以莅衆(莅衆顯/明蔽僞)¶
(百姓者也故以蒙養/正以明夷莅衆矣)用晦而明(藏明於內乃得/明也顯明於外)¶
(乃所/避也)彖曰內文明而外柔順以蒙大難文王以¶
之利艱貞晦其明也內難而能正其志箕子以¶
之¶
家人𧰼曰風自火出家人(由內相/成熾也)君子以言有¶
物而行有恆(家人之道修於近小而不妄者也/故君子言必有物而口無擇言行)¶
(必有恆而身/無擇行也)彖曰家人女正位乎內男正位乎¶
外天地之大義也家人有嚴君焉父母之謂也¶
<pb:KR3j0082_SBCK_001-9b>¶
父父子子兄兄弟弟夫夫婦婦而家道正正家¶
而天下定矣¶
睽𧰼曰上火下澤睽君子以同而異(同於通理/異於職事)¶
彖曰睽火動而上澤動而下天地睽而其事同¶
也男女睽而其志通也萬物睽而其事類也睽¶
之時用大矣哉(睽離之時非小/人之所能用也)¶
蹇𧰼曰山上有水蹇君子以反身修德(除難莫/若反身)¶
(修德/也)彖曰蹇難也險在前也見險而能止智矣¶
哉六二王臣蹇蹇匪躬之故(處難之時履當其/位執心不回志匡)¶
<pb:KR3j0082_SBCK_001-10a>¶
(王室者也故曰王臣蹇蹇匪躬之故也履/中行義以在其上處蹇以此未見其尤也)𧰼曰¶
王臣蹇蹇終無尤也¶
解𧰼曰雷雨作解君子以赦過宥罪彖曰天地¶
解而雷雨作雷雨作而百菓草木皆甲坼(天地/否結)¶
(則雷雨不作交通感散雷雨乃作也雷雨之作/則險厄者亨否結者散故百菓草木皆甲坼也)¶
解之時大矣哉(無所而/不釋也)六三&KR0018;且乘致冦至貞¶
𠫤(處非其位履非其正以附於四用夫柔邪以/自媚者也乘二負四以容其身㓂之來也自)¶
(巳所致矣雖幸而/免正之所賤也)¶
損𧰼曰山下有澤損君子以懲忿窒欲(可損之/善莫善)¶
<pb:KR3j0082_SBCK_001-10b>¶
(損忿/欲)彖曰損益盈虛與時偕行(自然之質各定/其分損益將何)¶
(加焉非道之常故/必與時偕行也)¶
益𧰼曰風雷益君子以見善則遷有過則改矣¶
(從善改過/益莫大焉)彖曰益損上益下民悅無疆自上下¶
下其道大光利有攸往中正有慶(五處中正自/上下下故有)¶
(慶也以中正有慶之德有/攸往也何適而不利哉)¶
升𧰼曰地中生木升君子以愼德積小以成高¶
大¶
革𧰼曰澤中有火革彖曰革水火相息(凡不合/而後變)¶
<pb:KR3j0082_SBCK_001-11a>¶
(生火欲上澤欲下水火/相戰而後變生者也)天地革而四時成湯武¶
革命順乎天而應乎人革之時大矣哉上六君¶
子豹變小人革面(居變之終變道巳成君子處/之能成其文小人樂成則變)¶
(面以順/上也)¶
鼎𧰼曰木上有火鼎彖曰鼎𧰼也以木巽火亨¶
餁也聖人以亨上帝而大亨以養聖賢(亨者鼎/之所爲)¶
(也革去故而鼎成新故爲亨餁調和之器也去/故取新聖賢不可失也餁熟也天下莫不用之)¶
(而聖人用之乃上以亨上/帝下以大亨養聖賢焉)¶
震震驚百里不喪七鬯(威震驚乎百里則足可/以不喪七鬯矣七所以)¶
<pb:KR3j0082_SBCK_001-11b>¶
(載鼎實鬯香酒奉/宗廟之盛者也)𧰼曰洊雷震君子以恐懼修¶
省彖曰震亨震來&KR0658;&KR0658;恐致福也震驚百里驚¶
遠而懼邇也(威震驚乎百里則/惰者懼於近矣)出可以守宗廟¶
社稷以爲祭主也(明所以堪長子之義也不喪/七鬯則巳出可以守宗廟也)¶
艮𧰼曰兼山艮君子以思不出其位(各止其所/不侵官也)¶
彖曰艮止也時止則止時行則行動靜不失其¶
時其道光明(止道不可常用必施於不可/以行適于其時道乃光明)¶
豐亨王假之(大而亨者王/之所至也)勿憂宜日中(豐之爲/義闡弘)¶
(微細通夫隱滯者也爲天下之主而令微隱者/不亨憂未巳也故至豐亨乃得勿憂也用夫豐)¶
<pb:KR3j0082_SBCK_001-12a>¶
(亨不憂之德宜處天中以/徧照者也故曰宜日中也)𧰼曰雷電皆至豐君¶
子以折獄致刑(文明以動/不失情理)彖曰日中則昃月盈¶
則食天地盈虛與時消息而況於人乎況於鬼¶
神乎(豐之爲用困於昃食者也施於未足則尚/豐施於巳盈則方溢不可以爲常故具陳)¶
(消息之/道也)¶
兌𧰼曰麗澤兌君子以朋友講習彖曰兌悅也¶
剛中而柔外悅以利貞(悅而違剛則諂剛而違/悅則暴剛中而柔外所)¶
(以悅以/利貞也)是以順乎天而應乎人(天剛而不/失悅者也)悅以¶
先民民忘其勞悅以犯難民忘其死悅之大民¶
<pb:KR3j0082_SBCK_001-12b>¶
勸矣哉¶
渙𧰼曰風行水上渙九五渙汗其大號渙王居¶
無咎(處尊履正居巽之中散汗大號以盪險阨/者也爲渙之主唯王居之乃得無咎也)¶
節𧰼曰澤上有水節君子以制度數議德行彖¶
曰苦節不可貞其道窮(爲節過苦則物不能堪/也物不能堪則不可復)¶
(正/也)悅以行險當位以節中正以通(無悅而行險/過中而爲節)¶
(則道/窮也)天地節而四時成節以制度不傷財不害¶
民¶
中孚𧰼曰澤上有風中孚君子以議獄緩死(信/發)¶
<pb:KR3j0082_SBCK_001-13a>¶
(於中雖/過可亮)彖曰中孚柔在內而剛得中悅而巽孚¶
(有上四德/然後乃孚)乃化&KR0022;也(信立而後&KR0022;乃化也柔在/內而剛得中各當其所也)¶
(剛得中則&KR0033;而正柔在內則靜而順悅而以巽/則乖爭不作如此則物無巧競敦實之行著而)¶
(篤信發乎/其中矣)豚魚吉信及豚魚(魚者虫之潛隱者/也豚者獸之微賤)¶
(者也爭競之道不興忠信之德淳/著則雖微隱之物信皆及之也)中孚以利貞¶
乃應天(盛之/至也)¶
小過𧰼曰山上有雷小過君子以行過乎恭喪¶
過乎哀用過乎儉彖曰小過小者過而亨也(小/者)¶
(謂凡諸小事也過/於小事而通者也)過以利貞與時行也(過而得/以利貞)¶
<pb:KR3j0082_SBCK_001-13b>¶
(應時宜也施過於/恭儉利貞者也)柔得中是以小事吉剛失位¶
而不中是以不可大事(成大事者必在剛也/柔而侵大剝之道也)¶
旣濟𧰼曰水在火上旣濟君子以思患而豫防¶
之(存不忘亡旣濟/不忘未濟也)彖曰旣濟亨利貞剛柔正而¶
位當(剛柔正而位當則邪不可/以行矣故唯正乃利貞也)九五東隣之殺¶
牛不如西隣之禴祭實受其福(牛祭之盛者也/禴祭之薄者也)¶
(居旣濟之時而處尊位物皆濟矣將何爲焉其/所務者祭祀而巳祭祀之盛莫盛修德故沼沚)¶
(之毛蘋蘩之菜可羞之於鬼神黍稷非馨明德/惟馨是以東隣殺牛不如西隣之禴祭實受其)¶
(福/也)¶
<pb:KR3j0082_SBCK_001-14a>¶
天尊地卑乾坤定矣卑高以陳貴賤位矣動靜¶
有常剛柔斷矣(剛動而柔止也動止得其/常體則剛柔之分著矣)方以¶
類聚物以羣分吉凶生矣(方有𩔖物有羣則有/同有異有聚有分也)¶
(順其所同則吉乖其所/趣則凶故吉凶生矣)在天成𧰼在地成形變¶
化見矣(𧰼況日月星辰形況山川草木也懸𧰼/運轉以成昏明山澤通氣而雲行雨施)¶
(故變化/見也)是故鼓之以雷霆潤之以風雨日月運¶
行一寒一暑乾知大始坤作成物乾以易知坤¶
以簡能(大地之道不爲而善始/不勞而善成故曰易簡)易則易知簡則¶
易從易知則有親易從則有功有親則可久有¶
<pb:KR3j0082_SBCK_001-14b>¶
功則可大(有易簡之德則能/成可久可大之功)可久則賢人之德¶
可大則賢人之業(天地易簡萬物久載其形聖/人不爲羣方各遂其業德業)¶
(旣成則入於形器故/以賢人目其德業也)易簡而天下之理得矣¶
易與天地准(作易以准/天地也)故能彌綸天地之道仰¶
以觀於天文俯以察於地理知幽明之故知死¶
生之說也(幽明者有形無形之𧰼/死生者始終之數也)¶
知鬼神之情狀與天地相似(德合天地故/曰相似也)知周¶
乎萬物而道濟天下(知周萬物則能/以道濟天下也)樂天知命¶
故不憂(順天之化/故曰樂也)範圍天地之化而不過(範圍/者擬)¶
<pb:KR3j0082_SBCK_001-15a>¶
(範天地而周/備其理也)曲成萬物而不遺(曲成者乘變應/物不係一方者)¶
(也則物/得宜矣)故神無方而易無體(神則陰陽不測易/則唯變所適不可)¶
(以一方一/體明也)仁者見之謂之仁智者見之謂之智¶
百姓日用而不知故君子之道鮮矣(君子體道/以爲用者)¶
(也體斯道者/不亦鮮乎)¶
顯諸仁藏諸用(衣被萬物故曰顯諸仁日/用而不知故曰藏諸用也)盛德¶
大業至矣哉富有之謂大業(廣大悉備/故曰富有)日新之¶
謂盛德(體化合變/故曰日新)生生之謂易(陰陽轉易/以成化生)陰陽¶
不測之謂神(神也者變化之極也妙萬物而爲/言不可以形詰者也故曰陰陽不)¶
<pb:KR3j0082_SBCK_001-15b>¶
(測/也)¶
夫易廣矣大矣以言乎天地之間則備矣廣大¶
配天地變通配四時陰陽之義配日月易簡之¶
善配至德(易之所載配/此四義也)子曰易其至矣乎夫易¶
聖人所以崇德而廣業也(窮理入神其德崇也/兼濟萬物其業廣也)¶
天地設位而易行乎其中矣¶
聖人有以見天下之賾而擬諸其形容𧰼其物¶
宜(乾剛坤柔各有其體/故曰擬諸其形容也)擬之而後言議之而後¶
動擬議以成其變化(擬議以動則盡/變化之道也)鳴鶴在陰¶
<pb:KR3j0082_SBCK_001-16a>¶
其子和之我有好爵吾與爾縻之(鶴鳴則子和/修誠則物應)¶
(我有好爵與物散之物亦以善應也鶴鳴乎陰/氣同則和出言戶庭千里應之出言猶然況其)¶
(大者乎千里或/應況其邇者乎)子曰君子居其室出其言善則¶
千里之外應之況其邇者乎居其室出其言不¶
善則千里之外違之況其邇者乎言出乎身加¶
乎民行發乎邇見乎遠言行君子之樞機(樞機/制動)¶
(之/主)樞機之發榮辱之主也言行君子之所以動¶
天地可不愼乎同人先號咷而後笑子曰君子¶
之道或出或處或黙或語二人同心其利斷金¶
<pb:KR3j0082_SBCK_001-16b>¶
(同人終𫉬後笑者以有同心之應也夫所況同/者豈係乎一方哉君子出處黙語不違其中則)¶
(其迹雖異道/同則應也)同心之言其臭如蘭藉用白茅無¶
咎子曰苟錯諸地而可矣藉之用白茅何咎之¶
有愼之至也勞謙君子有終吉子曰勞而不伐¶
有功而不德厚之至也語以其功下人者也德¶
言盛禮言恭謙也者致恭以存其位者也不出¶
戶庭無咎子曰亂之所生也則言語爲之階君¶
不密則失臣臣不密則失身機事不密則害成¶
是以君子愼密而不出也子曰爲易者其知盜¶
<pb:KR3j0082_SBCK_001-17a>¶
乎(言盜亦乘/釁而至也)易曰&KR0018;且乘致冦至&KR0018;也者小人¶
之事也乘也者君子之器也小人而乘君子之¶
器盜思奪之矣上慢下暴盜思伐之矣慢藏誨¶
盜冶容誨淫易曰&KR0018;且乘致冦至盜之招也¶
子曰易有聖人之道四焉以言者尚其辭以動¶
者尚其變以制器者尚其𧰼以卜筮者尚其占¶
(此四存乎器𧰼/可得而用者也)是以君子將有爲也將有行也¶
問焉而以言其受命也如響無有遠近幽深遂¶
知來物非天下之至精其孰能與於此參伍以¶
<pb:KR3j0082_SBCK_001-17b>¶
變錯綜其數通其變遂成天下之文極其數遂¶
定天下之𧰼非天下之至變其孰能與於此易¶
無思也無爲也寂然不動感而遂通天下之故¶
非天下之至神其孰能與於此夫易聖人之所¶
以極深而研幾也唯深也故能通天下之志唯¶
幾也故能成天下之務(極未形之理則曰深適/動微之會則曰幾也)¶
唯神也故不疾而速不行而至子曰易有聖人¶
之道四焉者此之謂也(四者由聖道以成/故曰聖人之道也)¶
夫易開物成務冐天下之道如斯而巳者也(冐/覆)¶
<pb:KR3j0082_SBCK_001-18a>¶
(也言易通萬物之志成天下/之務其道可以覆冐天下也)是故聖人以通天¶
下之志以定天下之業以斷天下之疑其孰能¶
與於此哉古之聰明叡智神武而不殺者夫(服/萬)¶
(物而不以/威刑者也)是以明於天之道而察於民之故以¶
神明其德一闔一闢謂之變往來不窮謂之通¶
見乃謂之𧰼(兆見/曰𧰼)形乃謂之器(成形/曰器)制而用之¶
謂之法利用出入民咸用之謂之神¶
法𧰼莫大乎天地變通莫大乎四時懸𧰼著明¶
莫大乎日月崇高莫大乎富貴(位所以一天下/之動而濟萬物)¶
<pb:KR3j0082_SBCK_001-18b>¶
(也)備物致用立成器以爲天下利莫大乎聖人¶
探賾索隱鉤深致遠以定天下之吉凶成天下¶
之亹亹莫善乎蓍龜子曰天之所助者順也人¶
之所助者信也履信思乎順是以自天佑之吉¶
無不利¶
天地之道貞觀者也(明夫天地萬物莫不/保其貞以全其用也)日月¶
之道貞明者也天下之動貞夫一者也天地之¶
大德曰生聖人之大寶曰位何以守位曰仁何¶
以聚人曰財(財所以資/物生也)理財正辭禁民爲非曰¶
<pb:KR3j0082_SBCK_001-19a>¶
義¶
易曰困于石據于蒺藜子曰非所困而困焉名¶
必辱非所據而據焉身必危子曰小人不耻不¶
仁不畏不義不見利不勸不威不懲小懲而大¶
誡此小人之福也易曰屨校滅趾無咎此之謂¶
也善不積不足以成名惡不積不足以滅身小¶
人以小善爲無益而弗爲也以小惡爲無傷而¶
弗去也故惡積而不可掩罪大而不可解也易¶
曰荷校滅耳凶子曰危者安其位者也亡者保¶
<pb:KR3j0082_SBCK_001-19b>¶
其存者也亂者有其治者也是故君子安不忘¶
危存不忘亡治不忘亂是以身安而國家可保¶
也易曰其亡其亡繫于苞桑子曰德薄而位尊¶
知小而謀大力少而任重鮮不及矣易曰鼎折¶
足覆公餗其形渥凶言不勝其任也子曰知幾¶
其神乎君子上交不諂下交不瀆其知幾乎幾¶
者動之微君子見幾而作不俟終日易曰介于¶
石不終日貞吉(定之於始故/不待終日)君子知微知彰知¶
柔知剛萬夫之望(此知幾其/神者也)子曰顏氏之子其¶
<pb:KR3j0082_SBCK_001-20a>¶
殆庶幾乎有不善未嘗不知知之未嘗復行也¶
易曰不遠復無祇悔元吉子曰君子安其身而¶
後動易其心而後語定其交而後求君子修此¶
三者故全也危以動則民不與也懼以語則民¶
不應也無交而求則民不與莫之與則傷之者¶
至矣¶
子曰履德之基也(基所/蹈也)謙德之柄也復德之本¶
也恆德之固也(固不傾/移也)損德之修也益德之裕¶
也(能益物者其/德寛大也)困德之辯也(困而/益明)¶
<pb:KR3j0082_SBCK_001-20b>¶
夫乾天下之至徤也德行恆易以知險夫坤天¶
下之至順也德行恆簡以知阻能悅諸心能研¶
諸侯之慮(諸侯物主有爲者也能悅萬/物之心能精爲者之務也)定天下¶
之吉凶成天下之亹亹者凡易之情近而不相¶
得則凶(近況比/爻也)將叛者其辭慙中心疑者其辭¶
枝吉人之辭寡躁人之辭多誣善之人其辭游¶
失其守者其辭屈¶
昔者聖人之作易也將以順性命之理也是以¶
立天之道曰陰與陽立地之道曰柔與剛立人¶
<pb:KR3j0082_SBCK_001-21a>¶
之道曰仁與義¶
羣書治要卷第一¶
<pb:KR3j0082_SBCK_001-21b>¶
