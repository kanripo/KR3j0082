# -*- mode: mandoku-view; -*-
#+TITLE: 羣書治要
#+DATE: 2015-09-11 04:00:23.423763
#+PROPERTY: ID KR3j0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0116-007羣書治要-卷第七.
<pb:KR3j0082_SBCK_006-1a>¶
羣書治要卷第七¶
　　　　秘書監鉅鹿男臣魏徵等奉　勅撰¶
　　禮記¶
曲禮¶
曲禮曰毋不敬(禮主/於敬)儼若思(言人坐思/貌必儼然)安定辭¶
(審言/語也)安民哉(此三句可/以安民也)傲不可長欲不可從志¶
不可滿樂不可極(此四者慢遊之道/桀紂所以自禍也)賢者狎而¶
敬之(狎習也近也/習其所行)畏而愛之(心服/曰畏)愛而知其惡¶
憎而知其善(不可以巳心之愛/憎誣人以善惡)夫禮者所以定¶
<pb:KR3j0082_SBCK_006-1b>¶
親疏決嫌疑别同異明是非也道德仁義非禮¶
不成敎訓正俗非禮不備分爭辨訟非禮不決¶
君臣上下父子兄弟非禮不定宦學事師非禮¶
不親班朝治軍莅官行法非禮威嚴不行禱祠¶
祭祀供給鬼神非禮不誠不莊(班次也莅臨/也莊敬也)富¶
貴而知好禮則不驕不淫貧賤而知好禮則志¶
不懾(懾猶/怯惑)國君春田不圍澤大夫不掩羣士不¶
取麛卵(生乳之時/重傷其類)歲凶年穀不登(登成/也)君膳不¶
祭肺馬不食穀馳道不除祭事不縣大夫不食¶
<pb:KR3j0082_SBCK_006-2a>¶
梁士飮酒不樂(皆自爲貶損憂民也禮食則祭/所先不祭肺則不殺除治也縣)¶
(樂器鐘磬/之屬也)¶
檀弓¶
知悼子卒未葬(悼子晉大/夫荀盈也)平公飮酒師曠李調¶
侍鼓鐘杜蕢自外來歷階而升堂酌曰曠飮斯¶
又酌曰調飮斯又酌堂上北面坐飮之降趍而¶
出(三酌皆/罸爵)平公呼而進之曰蕢爾飮曠何也曰¶
子卯不樂(紂以甲子死桀以乙卯亡王者謂/之疾日不以擧樂所以自戒懼也)知¶
悼子之喪在堂未葬斯其爲子卯也大矣(言大/夫喪)¶
<pb:KR3j0082_SBCK_006-2b>¶
(重於/疾日)曠也大師也不以詔是以飮之(詔吿也太/師典司奏)¶
(樂/也)爾飮調何也曰調也君之褻臣也爲一飮一¶
食忘君之疾是以飮之(言調貪酒食也褻嬖也/近臣亦當規君疾憂也)¶
爾飮何也曰蕢也宰夫也非刀&KR0880;是供又敢與¶
知防是以飮也(防禁放/溢者也)平公曰寡人亦有過焉¶
酌而飮寡人(聞義/則服)杜蕢洗爵而揚觶(擧爵/於君)公謂¶
侍者曰如我死則必無廢斯爵(欲後世/以爲戒)至于今¶
旣畢獻斯揚觶謂之杜擧(此爵遂因杜蕢爲名/畢獻獻賓與君也)¶
孔子過泰山側有婦人哭於墓者而哀夫子式¶
<pb:KR3j0082_SBCK_006-3a>¶
而聽之(怪其哀/甚也)使子貢問之曰昔吾舅死於虎¶
吾夫又死焉今吾子又死焉(夫之父/曰舅)夫子曰何¶
爲不去曰無苛政夫子曰小子識之苛政猛於¶
虎也陽門之介夫死(陽門宋國門也/介夫甲胄衛士)司城子罕¶
入而哭之哀(子罕樂/喜也)晉人之覘宋者反報於晉¶
侯曰陽門之介夫死而子罕哭之哀而民悅殆¶
不可伐也(覘窺/視也)孔子聞之曰善哉覘國乎(善其/知微)¶
王制¶
凡官民材必先論之(論謂考其德/行道藝也)論辨然後使¶
<pb:KR3j0082_SBCK_006-3b>¶
之(辨謂考問/得其定也)任事然後爵之(爵謂正/其秩次)位定然後¶
祿之爵人於朝與士共之刑人於市與衆弃之¶
(必共之者所/以審愼之)獺祭魚然後虞人入澤梁豺祭獸¶
然後田獵鳩化爲鷹然後設罻羅草木零落然¶
後入山林昆蟲未蟄不以火田(取物必順時侯/也昆蟲者得陽)¶
(而生得陰/而藏也)國無九年之蓄曰不足無六年之蓄¶
曰急無三年之蓄曰國非其國也三年耕必有¶
一年之食九年耕必有三年之食以三十年之¶
通雖有凶旱水溢民無菜色然後天子食日擧¶
<pb:KR3j0082_SBCK_006-4a>¶
以樂(民無食菜之飢色天/子乃日擧樂以食也)¶
月令¶
孟春之月立春之日天子親率三公九&KR0056;諸侯¶
大夫以迎春於東郊命相布德和令行慶施惠¶
下及兆民(相謂三公相王之事者也德謂善敎/也令謂時禁也慶謂休其善也惠謂)¶
(恤其不/足也)是月也天子乃以元日祈穀于上帝(謂/以)¶
(上辛郊祭天也郊祀后稷以/祈農事也上帝太微之帝也)乃擇元辰天子親¶
帥三公九&KR0056;諸侯大夫躬耕帝籍(元辰蓋郊後/吉辰也帝籍)¶
(爲天神借民力/所治之田也)禁止伐木(盛德/所在)毋覆巢毋殺孩¶
<pb:KR3j0082_SBCK_006-4b>¶
蟲胎夭飛鳥毋麛毋卵(爲傷萠/幼之類)毋聚大衆毋置¶
城孰(爲妨農/之始也)掩骼埋胔(爲死氣逆生氣也骨/枯曰骼肉腐曰胔也)不¶
可稱兵稱兵必有天殃(逆生/氣也)¶
仲春之月養幼少存諸&KR0012;(助生/氣也)命有司省囹圄¶
去桎梏毋肆掠(順陽氣也省減也/肆謂死刑暴尸)毋竭川澤毋¶
漉陂池毋焚山林(順陽/養物)¶
季春之月天子布德行惠命有司發倉廩賜貧¶
窮振乏絕(振猶/救也)開府庫出幣帛聘名士禮賢者¶
(聘問也名/士不仕者)命司空曰時雨將降下水上騰脩利¶
<pb:KR3j0082_SBCK_006-5a>¶
堤坊導達溝瀆開通道路毋有鄣塞(所以除水/潦便民事)¶
(也)田獵&KR0431;罦羅罔畢翳餧獸之藥無出九門(爲/逆)¶
(天時也天/子九門也)命野虞毋伐桑柘(愛蠶食也野虞謂/主田及山林之官)¶
后妃齋戒親帥東向躬桑禁婦女無觀省婦使¶
以勸蠶事(后妃親採桑示帥先天下也東向者/向時氣無觀去容飾也婦使縫線組)¶
(紃之/事)命工師百工咸理監工日號無悖于時毋¶
或作爲淫巧以蕩上心(咸皆也於百工皆治理/其事之時工師則監之)¶
(日號令戒之以此二事百工作器物各有時逆/之則功不善也淫巧謂僞飾不如法也蕩謂動)¶
(之使生/奢泰)¶
<pb:KR3j0082_SBCK_006-5b>¶
孟夏之月無起土功毋發大衆(爲妨蠶/農之事)命野虞¶
勞農命農勉作毋休于都(急趣/農事)¶
仲夏之月命有司爲民祈祀山川百源大雩帝¶
乃命百縣雩祀百辟&KR0056;士有益於民者以祈穀¶
實(陽氣盛而恆旱山川百原能興雲雨者也雩/帝謂雩五精之帝也百辟&KR0056;士古者上公以)¶
(下若句龍/后稷之類)¶
季夏之月樹木方盛無有斬伐(爲其未/堅靱也)毋發令¶
而待以妨神農之事(發令而待謂出繇役之令/以豫驚民民驚則心動是)¶
(害土神之氣也土神稱曰/神農者以其主於稼穡也)水潦盛昌擧大事則¶
<pb:KR3j0082_SBCK_006-6a>¶
有天殃¶
孟秋之月乃命將帥選士厲兵命大理審斷刑¶
命百官完堤坊謹壅塞以備水潦¶
仲秋之月養衰老授几杖乃命有司趣民收歛¶
務蓄菜多積聚(爲禦冬/之備也)乃勸民種麥毋或失時¶
(麥者接絕續乏/之穀尤重之也)¶
季秋之月命冢宰擧五穀之要(定其租/稅簿)藏帝籍¶
之收於神倉霜始降百工咸休(寒而膠漆/作不堅好)¶
孟冬之月賞死事恤&KR0012;寡(死事謂以/國事死也)命百官謹¶
<pb:KR3j0082_SBCK_006-6b>¶
蓋藏(謂府庫/囷倉也)固封疆備邊境完要塞謹關梁大¶
飮烝(十月農功畢天子諸侯與其群臣/飮酒於大學以正齒位謂之大飮)天子乃¶
祈來年于天宗祀于公社及門閭臘先祖五祀¶
(此周禮所謂蜡祭也天宗謂日/月星辰也五祀門戶中霤竈行)勞農以休息之¶
(黨正屬民飮酒/正齒位是也)天子乃命將帥講武習射御¶
仲冬之月天子乃命有司祈祀四海大川山林¶
藪澤有能取蔬食田獵禽獸者野虞敎導之(務/收)¶
(歛野物也大澤曰藪/草木之實爲蔬食)¶
季冬之月命取冰冰巳入令吿民出五種(命田/官吿)¶
<pb:KR3j0082_SBCK_006-7a>¶
(民出五種明大寒/氣過農事將起)命農計耦耕事修耒耜具田¶
器天子乃與公&KR0056;大夫共飭國典論時令以待¶
來歲之宜(飭國典者和六典之法/也周禮以正月爲之也)¶
文王世子¶
文王之爲世子朝於王季日三雞初鳴而起衣¶
服至於寢門外問內豎之御者曰今日安否何¶
如(內豎小臣之屬掌外內之通/令者御如今小吏&KR0033;日也)內豎曰安文王乃¶
喜及日中又至亦如之及暮又至亦如之其有¶
不安節則內豎以吿文王文王色憂行不能正¶
<pb:KR3j0082_SBCK_006-7b>¶
履(節謂居處故事/也履蹈地也)王季復膳然後亦復初食上¶
必在視寒煖之節(在察/也)食下問所膳(膳所/食也)然後¶
退武王帥而行之(帥循/也)文王有疾武王不脫冠¶
帶而養(言常/在側)文王壹飯亦壹飯文王再飯亦再¶
飯(欲知氣力/箴藥所勝)凡三王敎世子必以禮樂樂所以¶
脩內也禮所以修外也禮樂交錯於中發形於¶
外立太傅少傅以養之(養猶敎也言養/者積浸成長)太傅審¶
父子君臣之道以示之(爲之行/其禮也)少傅奉世子以¶
觀太傅之德行而審諭之(爲之說/其義也)太傅在前少¶
<pb:KR3j0082_SBCK_006-8a>¶
傅在後(謂其在/學時也)入則有保出則有師(謂燕居出/入時也)¶
是以敎諭而德成也(以有四人/維持之)師也者敎之以¶
事而諭諸德者也保也者愼其身以輔翼之而¶
歸諸道者也(愼其身者/謹安護之)是故知爲人子然後可¶
以爲人父知爲人臣然後可以爲人君知事人¶
然後能使人君之於世子也親則父也尊則君¶
也有父之親有君之尊然後兼天下而有之是¶
故養世子不可不愼也(處君父之位覽海內之/士而近不能以敎其子)¶
(則其餘不/足觀之也)行一物而三善皆得者唯世子而巳¶
<pb:KR3j0082_SBCK_006-8b>¶
其齒於學之謂也(物猶/事也)故世子齒於學國人觀¶
之曰將君我而與我齒讓何也曰有父在則禮¶
然然而衆知父子之道矣其二曰將君我而與¶
我齒讓何也曰有君在則禮然然而衆知君臣¶
之義也其三曰將君我而與我齒讓何也曰長¶
長也然而衆知長幼之節故父在斯爲子君在¶
斯謂臣居子與臣之節所以尊君親親也故學¶
之爲父子焉學之爲君臣焉學之爲長幼焉(學/敎)¶
(也)父子君臣長幼之道得而國治語曰樂正司¶
<pb:KR3j0082_SBCK_006-9a>¶
業父師司成一有元良萬國以貞世子之謂也¶
(司主也一一人也元/大也良善也貞正也)¶
禮運¶
昔者仲尼與於蜡賔(蜡者索也歲十二月合聚/萬物而索饗之亦祭宗廟)¶
(時孔子仕魯而/在助祭之中)事畢出遊於觀之上喟然而歎¶
(觀闕/也)言偃在側曰君子何歎(言偃孔子弟/子子游也)孔子¶
曰大道之行也天下爲公選賢與能(公猶共也/禪位授聖)¶
(不家/之也)故人不獨親其親不獨子其子(孝慈之/道廣也)使¶
老有所終幼有所長鰥寡&KR0012;獨廢疾者皆有所¶
<pb:KR3j0082_SBCK_006-9b>¶
養(無匱/乏者)是故謀閉而不興盜竊亂賊而不作是¶
謂大同(同猶/和平)今大道旣隱(隱猶/去也)天下爲家(傳位/於子)¶
(也)各親其親各子其子大人世及以爲禮城郭¶
溝池以爲固(亂賊繁多爲此以/服之大人諸侯也)禮義以爲紀以¶
正君臣以篤父子以睦兄弟以和夫婦以設制¶
度以功爲巳故謀用是作兵由此起(以其違大/道敦朴之)¶
(本其弊則然老子曰法/令滋章盜賊多有也)禹湯文武成王周公由¶
此其選也(由用也能用禮/義成治者也)此六君子者未有不¶
謹於禮者言偃復問曰如此乎禮之急也孔子¶
<pb:KR3j0082_SBCK_006-10a>¶
曰夫禮者先王以承天之道以治人之情故失¶
之者死得之者生詩云人而無禮胡不遄死故¶
聖人以禮示之天下國家可得而正(民知禮則/易敎也)¶
是故禮者君之大柄所以治政安君故聖王脩¶
義之柄禮之序以治人情(治者去瑕穢/養精華也)故人情¶
者聖王之田也脩禮以耕之(和其/剛柔)陳義以種之¶
(樹以/善道)講學以耨之(存是去/非類也)本仁以聚之(合其/所盛)播¶
樂以安之(感動使/之堅固)故治國不以禮猶無耜而耕¶
也(無以入/之也)爲禮不本於義猶耕而不種也(嘉穀/無由)¶
<pb:KR3j0082_SBCK_006-10b>¶
(生/也)爲義而不講以學猶種而不耨也(苗不殖/草不除)講¶
之以學而不合以仁猶耨而不穫也(無以知收/之豐荒也)¶
合之以仁而不安以樂猶穫而不食也(不知味/之甘苦)¶
安之以樂而不達於順猶食而不肥也(功不/見也)四¶
體旣正膚革充盈人之肥也父子篤兄弟睦夫¶
婦和家之肥也大臣法小臣廉官職相序君臣¶
相正國之肥也天子以德爲車以樂爲御諸侯¶
以禮相與大夫以法相序士以信相考百姓以¶
睦相守天下之肥也是謂大順故無水旱昆蟲¶
<pb:KR3j0082_SBCK_006-11a>¶
之灾民無凶飢妖孽之疾(言大順之時陰陽和/也昆蟲之灾螟螽之)¶
(屬/也)故天不愛其道地不愛其寶人不愛其情(言/嘉)¶
(瑞出人/情至也)故天降膏露地出醴泉山出器車河出¶
馬圖鳳皇騏驎皆在郊棷&KR0027;龍在宮沼其餘鳥¶
獸之卵胎皆可俯而窺也(膏猶甘也器謂若銀/罋丹甑也馬圖龍馬)¶
(&KR0018;圖而出也棷/叢草也沼池也)則是無故(非有他故/使之然)先王能脩¶
禮以達義體信而達順故此順之實也¶
禮器¶
禮釋回增美質措則正施則行(釋猶去也回邪/僻也質猶性也)¶
<pb:KR3j0082_SBCK_006-11b>¶
(措猶/置也)其在人也如竹箭之有筠如松栢之有心¶
二者居天下之大端故貫四時而不改柯易葉¶
(箭篠也端本也四物於天下最得氣之本也或/柔靱於外或和澤於內以此不變傷人之得禮)¶
(亦猶/然)君子有禮則外諧而內無怨故物無不懷¶
仁鬼神饗德(懷/歸)先王之立禮也有本有文忠信¶
禮之本義理禮之文無本不立無文不行(言必/外內)¶
(具/也)禮也者合於天時設於地財順於鬼神合於¶
人心理萬物者故天不生地不養君子不以爲¶
禮鬼神弗饗(天不生謂非其時物也地/不養謂非其地所生也)是故昔¶
<pb:KR3j0082_SBCK_006-12a>¶
者先王之制禮也因其財物而致其義焉故作¶
大事必順天時(大事祭/祀也)爲朝夕必放於日月(日/出)¶
(東方月生/西方也)爲高必因丘陵(謂冬至祭天/於圓丘之上)爲下必¶
因川澤(謂夏至祭地/於方澤之中)是故因天事天(天高因高/者以事之)¶
因地事地(地下因下/者以事之)因名山升中于天(名猶大/也升猶)¶
(上也中猶成也謂廵狩至於方岳/燔柴祭天吿以諸侯之成功也)因吉土以饗¶
帝于郊(吉土王者所卜而居之土也饗帝/于郊以四時所兆祭於四郊者也)升中¶
于天而鳯皇降&KR0027;龍格(功成而太平陰陽/氣和而致&KR0090;物也)饗帝¶
於郊而風雨節寒暑時(五帝主五行五行之氣/和而庶徵得其序五行)¶
<pb:KR3j0082_SBCK_006-12b>¶
(木爲雨金爲晹火爲/燠水爲寒土爲風)是故聖人南面而立而天¶
下大治是故先王制禮也以節事(動反/本也)脩樂以¶
導志(勸之/善也)故觀其禮樂而治亂可知(亂國禮慢/而樂淫也)¶
內則¶
子事父母雞初鳴咸盥漱冠緌纓端畢紳搢笏¶
(咸皆也緌纓之飾也端玄端士/服也庶人深衣也紳大帶也)左右佩用(必佩/者備)¶
(尊者使/令也)以適父母舅姑之所及所下氣怡聲問¶
所欲而敬進之柔色以温之(温藉也承尊者/必和顔色也)父¶
母有過下氣怡色柔聲以諫諫若不入起敬起¶
<pb:KR3j0082_SBCK_006-13a>¶
孝悅則復諫父母怒不悅而撻之流血不敢疾¶
怨起敬起孝(撻擊/也)父母雖没將爲善思貽父母¶
令名必果曾子曰孝子之養老樂其耳目安其¶
寢處以其飮食忠養之父母之所愛亦愛之父¶
母之所敬亦敬之至於犬馬盡然而況於人乎¶
玉藻¶
年不順成則天子素服乘素車食無樂(自貶/損也)君¶
無故不殺牛大夫無故不殺羊士無故不殺犬¶
豕(故謂祭/祀之時)君子遠庖厨凡有血氣之類弗身踐¶
<pb:KR3j0082_SBCK_006-13b>¶
也(踐當爲剪聲之/誤剪猶殺也)¶
大傳¶
聖人南面而聽天下所且先者有五民不得與¶
焉(且先言未/遑餘事)一曰治親二曰報功三曰擧賢四¶
曰使能五曰存愛(功功臣也存察/也察有仁愛者)五者一得於¶
天下民無不足無不贍五者一物紕繆民不得¶
其死(物猶事紕猶錯也五事得則民足一/事失則民不得其死明政之難也)聖人¶
南面而治天下必自人道始矣(人道謂此/五事也)是故¶
人道親親(言先/有恩)親親故尊祖尊祖故敬宗敬宗¶
<pb:KR3j0082_SBCK_006-14a>¶
故收族收族故宗廟嚴宗廟嚴故重社稷重社¶
稷故愛百姓愛百姓故刑罸中刑罸中故庶民¶
安庶民安故財用足財用足故百志成百志成¶
故禮俗刑禮俗刑然後樂(收族序以昭穆也嚴/猶尊也百志人之志)¶
(意所欲也/刑猶成也)詩云不顯不承無斁於人斯此之謂¶
也(斁厭也言文王之德不顯乎不承先/人之業乎言其顯且承之樂之無厭)¶
樂記¶
凡音之起由人心生也人心之動物使之然也¶
感於物而動故形於聲(官商角徵羽雜比曰音/單出曰聲形猶見也)¶
<pb:KR3j0082_SBCK_006-14b>¶
樂者音之所由生也其本在人心之感於物是¶
故其哀心感者其聲噍以殺其樂心感者其聲¶
嘽以緩其喜心感者其聲發以散其怒心感者¶
其聲粗以厲其敬心感者其聲&KR0033;以廉其愛心¶
感者其聲和以柔六者非其性也感於物而後¶
動(言人聲在所見非有常也噍/踧也嘽寬綽貌發猶揚也)是故先王愼所¶
以感之者故禮以導其志樂以和其聲政以一¶
其行刑以防其姦禮樂刑政其極一也所以同¶
民心而出治道凡音者生人心者也情動於中¶
<pb:KR3j0082_SBCK_006-15a>¶
故形於聲聲成文謂之音是故治世之音安以¶
樂其政和亂世之音怨以怒其政乖亡國之音¶
哀以思其民困音聲之道與政通矣(言八音和/否隨政)¶
宮爲君商爲臣角爲民徵爲事羽爲物五者不¶
亂則無怠懘之音矣(五者君臣民事物也凡聲/濁者尊淸者卑怠懘弊敗)¶
(不和之/貌也)宮亂則荒其君驕商亂則陂其臣壞角¶
亂則憂其民怨徵亂則哀其事勤羽亂則危其¶
財匱五者皆亂迭相陵謂之慢如此則國之滅¶
亡無日矣(君臣民事物其道亂則其音/應而亂也荒猶散也陂傾也)鄭衛之¶
<pb:KR3j0082_SBCK_006-15b>¶
音亂世之音比於慢矣(比猶/同也)桑間濮上之音亡¶
國之音其政散其民流誣上行私而不可止也¶
(濮水之上地有桑間者/亡國之音於此水出也)是故知聲而不知音者¶
禽獸是也知音而不知樂者衆庶是也唯君子¶
爲能知樂(禽獸知此爲聲耳不知其宮/商之變八音並作克諸曰樂)審聲以¶
知音審音以知樂審樂以知政而治道備矣是¶
故不知聲者不可與言音不知音者不可與言¶
樂知樂者則幾於禮矣禮樂皆得謂之有德(幾/近)¶
(也聽樂而知政之得失則/能正君臣民事物之禮也)樂之隆非極音食饗¶
<pb:KR3j0082_SBCK_006-16a>¶
之禮非致味(隆猶盛/極猶窮)是故先王之制禮樂非以¶
極口腹耳目之欲將以敎民平好惡而反人道¶
之正(敎之使/知好惡)先王之制禮樂人爲之節(言爲作/法度以)¶
(遏其/欲也)衰麻哭泣所以節喪紀也鐘鼓干戚所以¶
和安樂也㛰姻冠笄所以别男女也射鄕食饗¶
所以正交接也(男二十而冠女許嫁而笄成人/之禮也射大射鄕鄕飮酒也食)¶
(食禮饗/饗禮也)禮節民心樂和民聲政以行之刑以防¶
之禮樂刑政四達而不悖則王道備矣樂由中¶
出(和在/心也)禮自外作(敬在/貌也)大樂必易大禮必簡(易/簡)¶
<pb:KR3j0082_SBCK_006-16b>¶
(若於淸廟/大饗然也)樂至則無怨禮至則不爭揖讓而治¶
天下者禮樂之謂也(至猶/達行)大樂與天地同和大¶
禮與天地同節(言順天地之/氣與其數也)和故百物不失(不/失)¶
(性/也)節故祀天祭地(成萬物有/功報焉也)明則有禮樂(敎人/者也)¶
幽則有鬼神(助天地成/物者也)如此則四海之內合敬¶
同愛王者功成作樂治定制禮(功主於王業/治主於敎民)五¶
帝殊時不相㳂樂三王異世不相襲禮(言其有/損益也)¶
故聖人作樂以應天制禮以配地禮樂明備天¶
地官矣(官猶事也/各得其事)地氣上躋天氣下降鼓之以¶
<pb:KR3j0082_SBCK_006-17a>¶
雷霆奮之以風雨動之以四時煖之以日月而¶
百化興焉如此則樂者天地之和也禮者所以¶
綴淫也(綴猶/止也)是故先王有大事必有禮以哀之¶
有大福必有禮以樂之哀樂之分皆以禮終(大/事)¶
(謂死/喪也)是故先王本之情性稽之度數制之禮義¶
合生氣之和道五常之行使之陽而不散陰而¶
不密剛氣不怒柔氣不懾四暢交於中而發作¶
於外皆安其位而不相奪也(生氣陰陽氣也五/常五行也密之言)¶
(閉也懾猶/恐懼也)土弊則草木不長水煩則魚鼈不大¶
<pb:KR3j0082_SBCK_006-17b>¶
氣衰則生物不遂世亂則禮慝而樂淫是故其¶
聲哀而不莊樂而不安慢易以犯節流湎以忘¶
本感條暢之氣而滅平和之德是以君子賤之¶
也(遂猶成也慝穢也感動也動/人條暢之善氣使失其所也)凡姦聲感人而¶
逆氣應之逆氣成&KR0090;而淫樂興焉正聲感人而¶
順氣應之順氣成&KR0090;而和樂興焉唱和有應回¶
邪曲&KR0033;各歸其分而萬物之理各以類相動(成/&KR0090;)¶
(謂人樂/習焉)是故君子反情以和其志比類以成其¶
行姦聲亂色不留聰明淫樂慝禮不接心術惰¶
<pb:KR3j0082_SBCK_006-18a>¶
慢邪僻之氣不設於身體使耳目鼻口心智百¶
體皆由順正以行其義(反猶本也/術猶道也)然後發以聲¶
音而文以琴瑟動以干戚飾以羽旄從以簫管¶
奮至德之光動四氣之和以著萬物之理(奮猶/動動)¶
(至德之光謂降天神出地/祇格祖考也著猶成也)故樂行而倫淸耳目¶
聰明血氣和平移風易俗天下皆寧(言樂用則/正人理和)¶
(陰陽也倫/謂人道也)魏文侯問於子夏曰吾端冕而聽古¶
樂則唯恐臥聽鄭衛之音則不知倦敢問古樂¶
之如彼何也新樂之如此何也(古樂先王/之正樂也)對曰¶
<pb:KR3j0082_SBCK_006-18b>¶
今君之所問者樂也所好者音也相近而不同¶
(鏗鏘之類皆爲/音應律乃爲樂)文公曰敢問何如(欲知音/樂異意)對曰¶
夫古者天地順而四時當民有德而五穀昌疾¶
疫不作而無妖祥此之謂大當然後聖人作爲¶
父子君臣以爲綱紀綱紀旣正天下大定天下¶
大定然後正六律和五聲弦歌詩頌此之謂德¶
音德音之謂樂(當謂樂不/失其所也)今君之所好者其溺¶
音乎鄭音好濫淫志宋音燕女溺志衛音趍數¶
煩志齊音敖僻驕志四者淫於色而害於德是¶
<pb:KR3j0082_SBCK_006-19a>¶
以祭祀弗用也(言四國出/此溺音也)爲人君者謹其所好¶
惡而巳矣君好之則臣爲之上行之則民從之¶
詩云誘民孔易此之謂也(誘進也孔甚也民從/君之所好惡進之於)¶
(善無/難也)君子曰禮樂不可斯須去身致樂以治心¶
(樂由中出/故治心也)致禮以治躬(禮自外作/故治身也)心中斯須不¶
和不樂而鄙詐之心入之矣(鄙詐入之謂/利欲生也)外貌¶
斯須不莊不敬而慢易之心入之矣(易輕/易也)故樂¶
也者動於內者也禮也者動於外者也樂極則和¶
禮極則順內和而外順則民瞻其顏色而不與爭¶
<pb:KR3j0082_SBCK_006-19b>¶
也望其容貌而民不生易慢焉是故樂在宗廟¶
之中君臣上下同聽之則莫不和敬在族長鄕¶
里之中長幼同聽之則莫不和順在閨門之內¶
父子兄弟同聽之則莫不和親故樂者所以合¶
和父子君臣附親萬民是先王立樂之方也¶
祭法¶
夫聖王之制祭祀也法施於民則祀之以死勤¶
事則祀之以勞定國則祀之能禦大灾則祀之¶
能扞大患則祀之是故厲山氏之有天下也其¶
<pb:KR3j0082_SBCK_006-20a>¶
子曰農能殖百穀夏后氏之衰周棄繼之故祀¶
以爲稷共工氏之覇九州也其子曰后土能平¶
九州故祀以爲社帝嚳能序星辰堯能賞均刑¶
法舜能勤衆事鯀鄣洪水禹能脩鯀之功黃帝¶
正名百物顓頊能脩之契爲司徒而民成㝠勤¶
其官而水死湯以寬治民而除其虐文王以文¶
治武王以武功去民之灾此皆有功烈於民者¶
也及夫日月星辰民所瞻仰也山林川谷丘陵¶
民所取財用也非此族也不在祀典(祀典謂/祭禮也)¶
<pb:KR3j0082_SBCK_006-20b>¶
祭義¶
祭不欲數數則煩煩則不敬祭不欲疏疏則怠¶
怠則忘是故君子合諸天道春禘秋甞(忘與不/敬違禮)¶
(莫大焉合於天道因四時之變化/孝子感時而念親則以此祭之也)霜露旣降君¶
子履之必有悽愴之心非其寒之謂也春雨露¶
旣濡君子履之必有怵惕之心如將見之(非其/寒之)¶
(謂謂悽愴及怵惕/皆爲感時念親也)樂以迎來哀以送往致齋於¶
內散齋於外齋之日思其居處思其笑語思其¶
志意思其所樂思其所嗜齋三日乃見其所爲¶
<pb:KR3j0082_SBCK_006-21a>¶
齋者(見其所爲齋/思之熟也)祭之日入室僾然必有見乎¶
其位周旋出戶肅然必有聞乎其容聲出戶而¶
聽愾然必有聞乎其歎息之聲是故先王之孝¶
也色不忘乎目聲不絕乎耳心志嗜欲不忘乎¶
心安得不敬乎君子生則敬養死則敬享(享猶/祭也)¶
(饗/也)唯聖人爲能饗帝孝子爲能饗親(謂祭之能/使之饗之)¶
(也帝/天也)先王之所以治天下者五貴有德也貴貴¶
也貴老也敬長也慈幼也此五者先王之所以¶
定天下也貴有德爲其近於道也貴貴爲其近¶
<pb:KR3j0082_SBCK_006-21b>¶
於君也貴老爲其近於親也敬長爲其近於兄¶
也慈幼爲其近於子也(言治國有/家道也)曾子曰身也¶
者父母之遺體也行父母之遺體敢不敬乎居¶
處不莊非孝也事君不忠非孝也莅官不敬非¶
孝也朋友不信非孝也戰陳無勇非孝也五者¶
不遂灾及於親敢不敬乎(遂猶/成也)夫孝置之而塞¶
乎天地敷之而橫乎四海施諸後世而無朝夕¶
詩云自西自東自南自北無思不服此之謂也¶
孝有三小孝用力中孝用勞大孝不匱(勞猶/功)思¶
<pb:KR3j0082_SBCK_006-22a>¶
慈愛忘勞可謂用力矣尊仁安義可謂用勞矣¶
博施備物可謂不匱矣(思慈愛忘勞思父母之/慈愛已而自忘己之勞)¶
(苦)父母愛之喜而弗忘父母惡之懼而無怨(無/怨)¶
(無怨於父/母之心也)父母有過諫而不逆(順而/諫之)父母旣没¶
必求仁者之粟以祀之此之謂禮終(喩貧困猶/不取惡人)¶
(之物以/事巳親)樂正子春下堂而傷其足數月不出猶¶
有憂色門弟子曰夫子之足瘳矣數月不出猶¶
有憂色何也曰吾聞諸曾子父母全而生之子¶
全而歸之可謂孝矣不虧其體不辱其身可謂¶
<pb:KR3j0082_SBCK_006-22b>¶
全矣故君子跬歩弗敢忘孝也今予忘孝之道¶
予是以有憂色也壹擧足而不敢忘父母壹出¶
言而不敢忘父母壹擧足而不敢忘父母是故¶
道而弗徑舟而不游不敢以先父母之遺體行¶
危殆壹出言而不敢忘父母是故惡言不出於¶
口忿言不及於身不辱其身不羞其親可謂孝¶
矣(徑歩邪/趍疾也)虞夏殷周天下之盛王也未有遺年¶
者是故天子廵狩諸侯待見于境天子先見百¶
年者(問其國君以百年/者所在而往見之)¶
<pb:KR3j0082_SBCK_006-23a>¶
祭統¶
凡治人之道莫急於禮禮有五經莫重於祭(禮/有)¶
(五經謂吉凶賓軍嘉也莫/重於祭謂以吉禮爲首也)夫祭者非物自外至¶
也自中生出於心也心怵而奉之以禮是故唯¶
賢者能盡祭之義是故君子之敎也外則敎之¶
以尊其君長內則敎之以孝於其親是故君子¶
之事君也必身行之所不安於上則不以使下¶
所惡於下則不以事上非諸人行諸已非敎之¶
道也(必身行之言/恕己乃行之)是故君子之敎也必由其本¶
<pb:KR3j0082_SBCK_006-23b>¶
順之至也祭其是與故曰祭者敎之本也巳(敎/由)¶
(孝順/生)祭而不敬何以爲也¶
經解¶
天子者與天地參焉故德配天地兼利萬物與¶
日月並明明照四海而不遺微小其在朝廷則¶
道仁聖禮義之序燕處則聽雅頌之音行歩則¶
有環珮之聲升車則有鸞和之響居處有禮進¶
退有度百官得其宜萬事得其序詩云淑人君¶
子其儀不忒其儀不忒正是四國此之謂也(道/猶)¶
<pb:KR3j0082_SBCK_006-24a>¶
(言/也)發號出令而民悅謂之和上下相親謂之仁¶
民不求其所欲而得之謂之信除去天地之害¶
謂之義義與信和與仁覇王之器也有治民之¶
意而無其器則不成(器謂所操以作事者義/信和仁皆在於禮也)夫¶
禮之於國也猶衡之於輕重也繩墨之於曲&KR0033;¶
也規矩之於方圓也故衡誠懸不可欺以輕重¶
繩墨誠陳不可欺以曲&KR0033;規矩誠設不可欺以¶
方圓君子審禮不可誣以姧詐(衡稱也縣錘/也陳設也)孔¶
子曰安上治民莫善於禮此之謂也故朝覲之¶
<pb:KR3j0082_SBCK_006-24b>¶
禮所以明君臣之義也聘問之禮所以使諸侯¶
相尊敬也喪祭之禮所以明臣子之恩也鄕飮¶
酒之禮所以明長幼之序也㛰姻之禮所以明¶
男女之别也夫禮禁亂之所由生猶防止水之¶
所自來也故以舊防爲無所用而壞之者必有¶
水敗以舊禮爲無所用而去之者必有亂患故¶
㛰姻之禮廢則夫婦之道苦而淫僻之罪多矣¶
鄕飮酒之禮廢則長幼之序失而鬭爭之獄繁¶
矣喪祭之禮廢則臣子之恩薄而背死忘生者¶
<pb:KR3j0082_SBCK_006-25a>¶
衆矣聘覲之禮廢則君臣之位失而背叛侵陵¶
之敗起矣(苦謂不至/不答之屬)故禮之敎化也微其正邪¶
於未形使人日徙善遠罪而不自知也是以先¶
王隆之也易曰君子愼始差若毫&KR0117;謬以千里¶
此之謂也(隆謂尊盛之也/始謂其微時也)¶
仲尼燕居¶
子曰禮者何也卽事之治也治國而無禮譬猶¶
瞽之無相與倀倀乎其何之譬如終夜有求幽¶
室之中非燭何以見之若無禮則手足無所措¶
<pb:KR3j0082_SBCK_006-25b>¶
耳目無所加進退揖讓無所制是故以之居處¶
長幼失其别閨門三族失其和朝廷官爵失其¶
序軍旅武功失其制宮室失其度量喪紀失其¶
哀政事失其施凡衆之動失其宜¶
中庸¶
天命之謂性率性之謂道脩道之謂敎(性者生/之質也)¶
(命者人所稟受率循循性行之是曰道/脩治也治而廣之人放傚之是曰敎)道也者¶
不可須&KR0119;離也可離非道也(道猶道路也出入/動作由之須&KR0119;離)¶
(之惡/乎從)是故君子戒愼乎其所不覩恐懼乎其所¶
<pb:KR3j0082_SBCK_006-26a>¶
不聞莫見乎隱莫顯乎微故君子愼其獨也(愼/其)¶
(獨者愼其閑居之所爲也小人於隱者動作言/語自以爲不見覩不見聞則必肆盡其情若有)¶
(佔聽之者是爲顯見甚/於衆人之中爲之也)子曰中庸其至矣乎民¶
鮮能久矣(鮮罕也言中庸爲道至/美故人罕能久行之者)子曰無憂者¶
其唯文王乎以王季爲父以武王爲子父作之¶
子述之(聖人以立法度爲大事子能述成之則/何憂乎堯舜之父子則有凶頑禹湯之)¶
(父子則寡令聞父子/相成唯有文王也)武王纘大王王季文王緒¶
一戎衣而有天下身不失天下之顯名尊爲天¶
子富有四海之內宗廟饗之子孫保之(纘繼也/緒業也)¶
<pb:KR3j0082_SBCK_006-26b>¶
子曰武王周公其達孝矣乎夫孝者善繼人之¶
志善述人之事者也¶
表記¶
子曰仁有三與仁同功而異情(利仁强仁功雖/與安仁者同本)¶
(情則/異也)與仁同功其仁未可知也與仁同過然後¶
其仁可知也仁者安仁智者利仁畏罪者强仁¶
(功者人所貪/過者人所避)子曰君子不以辭盡人(不見人之/言語則以)¶
(爲善言其餘/行或時惡也)故天下有道則行有枝葉天下無¶
道則辭有枝葉(行有枝葉所以益德也言有枝/葉是衆虛華也枝葉依榦而生)¶
<pb:KR3j0082_SBCK_006-27a>¶
(言行亦由/禮出也)是故君子於有喪者之側不能賻焉¶
則不問其所費於有病者之側不能饋焉則不¶
問其所欲有客不能館焉則不問其所舍(皆避/有其)¶
(言而無/其實也)故君子之接如水小人之接如醴君子¶
淡以成小人甘以壞(水相得合而巳酒醴相得/則敗淡無酸酢少味也)¶
不以口譽人則民作忠故君子問人之寒則衣¶
之問人之飢則食之稱人之美則爵之(皆爲有/言不可)¶
(以無/實也)¶
緇衣¶
<pb:KR3j0082_SBCK_006-27b>¶
子言之曰爲上易事也爲下易知也則刑不煩¶
矣(言君不苛虐臣無姦/心則刑可以措也)子曰夫民敎之以德齊¶
之以禮則民有格心敎之以政齊之以刑則民¶
有遯心(格來也/遯逃也)故君民者子以愛之則民親之¶
信以結之則民不背恭以莅之則民有遜心(莅/臨)¶
(也遜猶/順也)子曰下之事上也不從其所令而從其¶
所行(言民化行不/拘於言也)上好是物下必有甚矣(甚者/甚於)¶
(君/也)故上之所好惡不可不愼也是民之表也(言/民)¶
(之從君如/影之逐表)子曰禹立三年百姓以仁遂焉豈必¶
<pb:KR3j0082_SBCK_006-28a>¶
<pb:KR3j0082_SBCK_006-29a>¶
望而知也爲下可述而志也則君不疑於其臣¶
而臣不惑於其君矣(志猶/知也)上人疑則百姓惑下¶
難知則君長勞(難知有/姦心也)故君民者章好以示民¶
俗愼惡以御民之淫則民不惑矣(淫貪侈也孝/經曰示之以)¶
(好惡而民/知禁也)子曰大臣不可以不敬也是民之表¶
也邇臣不可以不愼也是民之道也(民之道言/民循從也)¶
子曰大人不親其所賢而信其所賤民是以親¶
失而敎是以煩(親失失其所當親也敎煩由/信賤者也賤者無壹德也)子¶
曰民以君爲心君以民爲體心莊則體舒心肅¶
<pb:KR3j0082_SBCK_006-29b>¶
則容敬心好之身必安之君好之民必欲之心¶
以體全亦以體傷君以民存亦以民亡(莊齊/莊也)¶
大學¶
堯舜率天下以仁而民從之桀紂率天下以暴¶
而民從之其所令反其所好而民不從(言民化/君行也)¶
(君好貨而禁民淫/於財利不能止也)是故君子有諸巳而後求諸¶
人無諸巳而後非諸人所藏乎身不恕而能喩¶
諸人者未之有也故上老老而民興孝上長長¶
而民興悌上恤&KR0012;而民不背所惡於上無以使¶
<pb:KR3j0082_SBCK_006-30a>¶
下所惡於下毋以事上所惡於前毋以先後所¶
惡於後毋以從前所惡於右毋以交左所惡於¶
左毋以交於右詩云樂只君子民之父母民之¶
所好好之民之所惡惡之此之謂民之父母(言/治)¶
(民之道無他/取於己而巳)好人之所惡惡人之所好是謂拂¶
人之性灾必逮夫身(拂猶佹/逮及也)¶
昬義¶
昬禮者將合二姓之好上以事宗廟而下以繼¶
後世也故君子重之男女有别而後夫婦有義¶
<pb:KR3j0082_SBCK_006-30b>¶
夫婦有義而後父子有親父子有親而後君臣¶
有正故曰㛰禮者禮之本也夫禮始於冠本於¶
㛰重於喪祭尊於朝聘和於鄕射此禮之大體¶
也古者天子后立六宮三夫人九嬪二十七世¶
婦八十一御女以聽天下之內治以明章婦順¶
故天下內和而家理也天子立六官三公九&KR0056;¶
二十七大夫八十一元士以聽天下之外治以¶
明章天下之男敎故外和而國治也故曰天子¶
聽男敎后聽女順天子理陽道后治陰德天子¶
<pb:KR3j0082_SBCK_006-31a>¶
聽外治后聽內治敎順成俗外內和順國家理¶
治此之謂盛德也是故男敎不修陽事不得讁¶
見于天日爲之食婦順不修陰事不得讁見于¶
天月爲之食是故日食則天子素服而修六官¶
之職蕩天下之陽事月食則后素服而修六官¶
之職蕩天下之陰事故天子之與后猶日之與¶
月陰之與陽相須而後成者也(讁之言責也蕩/蕩滌去穢惡也)¶
射義¶
古者諸侯之射也必先行燕禮&KR0056;大夫士之射¶
<pb:KR3j0082_SBCK_006-31b>¶
也必先行鄕飮酒之禮故燕禮者所以明君臣¶
之義也鄕飮酒之禮者所以明長幼之序也(言/别)¶
(尊卑老稚乃後/射以觀德行也)故射者進退周還必中禮內志¶
正外體&KR0033;然後持弓矢審固持弓矢審固然後¶
可以言中此可以觀德行也(內正外&KR0033;習於/禮樂有德行者)其¶
節天子以騶虞諸侯以狸首大夫以采蘋士以¶
采蘩故明乎其節之志以不失其事則功成而¶
德行立德行立則無暴亂之禍功成則國安故¶
曰射者所以觀盛德也(騶虞采蘋采蘩今詩/篇名也狸首亡也)是¶
<pb:KR3j0082_SBCK_006-32a>¶
故古者天子以射選諸侯&KR0056;大夫士射者男子¶
之事因而飾之以禮樂也故事之盡禮樂而可¶
數爲以立德行者莫若射故聖王務焉(選士者/先考德)¶
(行乃後決之射也男子生而/有射事長學禮樂以飾之)是故古者天子之¶
制諸侯歲獻貢士於天子天子試之於射宮觀¶
其容體比於禮其節比於樂而中多者得與於¶
祭其容體不比於禮其節不比於樂而中少者¶
不得與於祭數與於祭而君有慶數不與於祭¶
而君有讓數有慶而益地數有讓而削地故曰¶
<pb:KR3j0082_SBCK_006-32b>¶
天子之大射謂之射侯射侯者射爲諸侯也射¶
中則得爲諸侯射不中則不得爲諸侯(大射謂/將祭擇)¶
(士之射也得爲諸侯謂有慶/也不得爲諸侯謂有讓也)故射者仁之道也¶
求正諸巳巳正而後發發而不中則不怨勝者¶
反求諸巳而巳矣孔子曰弟子無所爭必也射¶
乎¶
羣書治要卷第七¶
<pb:KR3j0082_SBCK_006-33a>¶
