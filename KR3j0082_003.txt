# -*- mode: mandoku-view; -*-
#+TITLE: 羣書治要
#+DATE: 2015-09-11 04:00:23.293167
#+PROPERTY: ID KR3j0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB03n0116-003羣書治要-卷第三.
<pb:KR3j0082_SBCK_003-1a>¶
羣書治要卷第三¶
　　　　秘書監鉅鹿男臣魏徵等奉　勅撰¶
　　詩¶
周南¶
關雎后妃之德也風之始也所以風天下而正¶
夫婦也故用之鄕人焉用之&KR0022;國焉風諷也敎¶
也風以動之敎以化之詩者志之所之也在心¶
爲志發言爲詩情動於𠂻而形於言言之不足¶
故嗟歎之嗟歎之不足故詠歌之詠歌之不足¶
<pb:KR3j0082_SBCK_003-1b>¶
不知手之舞之足之蹈之也情發於聲聲成文¶
謂之音(發猶見也聲謂宮商角徵羽/聲成文者宮商上下相應也)治世之音¶
安以樂其政和亂世之音怨以怒其政乖亡國¶
之音哀以思其民困故正得失動天地感鬼神¶
莫近於詩先王以是經夫婦成孝敬厚人倫美¶
敎化移風易俗故詩有六義焉一曰風二曰賦¶
三曰比四曰興五曰雅六曰頌上以風化下下¶
以風刺上言之者無罪聞之者足以自誡故曰¶
風以一國之事繫一人之本謂之風言天下之¶
<pb:KR3j0082_SBCK_003-2a>¶
事形四方之風謂之雅雅者正也言王政之所¶
由廢興也政有小大故有小雅焉有大雅焉頌¶
者美盛德之形容以其成功吿於神明者也是¶
謂四始詩之至也(始者王道興/衰之所由也)至於王道衰禮¶
義廢政敎失國異政家殊俗而變風變雅作矣¶
周南邵南正始之道王化之基是以關雎樂得¶
淑女以配君子憂在進賢不婬其色哀窈窕思¶
賢才而無傷善之心焉是關雎之義也¶
關關雎鳩在河之洲(興也關關和聲也雎鳩王/雎也鳥摰而有别后妃悅)¶
<pb:KR3j0082_SBCK_003-2b>¶
(樂君子之德無不和諧又不淫其色若雎鳩之/有别焉然後可以風化天下夫婦有别則父子)¶
(親父子親則君臣敬君臣敬則/朝廷正朝廷正則王化成也)窈窕淑女君子¶
好仇(窈窕幽閑也淑善也仇逑也后妃有關雎/之德是幽閑貞專之善女宜爲君子仇逑)¶
(也)參差荇菜左右流之(荇接荼也流求也后妃/有關雎之德乃能供荇)¶
(菜備庶物以事宗廟也左右助之言/三夫人九嬪以下皆樂后妃之事也)窈窕淑女¶
寤寐求之(寤覺也寐寢也言后妃覺寐則/常求此賢女欲與之共巳職)求之¶
不得寤寐思服(服事也求賢女而不得覺寐/則思巳職事當與誰共之也)悠¶
哉悠哉展轉反側(悠思也言巳誠思之/也臥而不周曰展也)¶
卷耳后妃之志也又當輔佐君子求賢審官知¶
<pb:KR3j0082_SBCK_003-3a>¶
臣下之勤勞內有進賢之志而無險詖私謁之¶
心朝夕思念至於憂勤(謁請/也)采采卷耳不盈傾¶
筐(憂者之興也采采事采之也卷耳苓耳也傾/筐畚屬也易盈之器也器之易盈而不盈者)¶
(志在輔佐君/子憂思深也)嗟我懷人寘彼周行(懷思也寘置/也行列也思)¶
(君子官賢人置之周之列位/也周之列位謂朝廷之臣也)¶
邵南¶
甘棠美邵伯也邵伯之敎明于南國(邵伯姬姓/名奭作上)¶
(公爲/二伯)蔽芾甘棠勿翦勿伐邵伯所苃(蔽芾小貌/甘棠杜也)¶
(苃草舍也邵伯聽男女之訟不重煩勞百姓止/舍小棠之下而聽斷焉國人被其德悅其化敬)¶
<pb:KR3j0082_SBCK_003-3b>¶
(其樹/也)¶
何彼穠矣美王姬也雖則王姬亦下嫁於諸侯¶
車服不繫其夫下王后一等猶執婦道以成肅¶
雍之德何彼穠矣唐棣之華(興也穠猶戎戎也/唐棣栘也云何乎)¶
(彼戎戎者乃栘之華興者/喩王姬顏色之美盛也)曷弗肅雍王姬之車¶
(肅敬也雍和也曷何也之往也何不敬和乎/王姬往乘車言其嫁時始乘車則巳敬和矣)¶
鄁風¶
栢舟言仁而不遇也衛頃公時仁人不遇小人¶
在側汎彼栢舟亦汎其流(興也汎汎流貌也栢/木所以宜爲舟也汎)¶
<pb:KR3j0082_SBCK_003-4a>¶
(其流不以濟渡也舟載渡物也今不用而與衆/物汎汎然俱流水中興者喩仁人之不用與羣)¶
(小人並列/亦猶是也)耿耿不寐如有隱憂(耿耿猶儆儆也/隱痛也仁人旣)¶
(不遇憂在/見侵害也)憂心悄悄愠于羣小(悄悄憂貌/也愠怒也)覯閔¶
旣多受侮不少(閔病/也)¶
谷風刺夫婦失道也衛人化其上淫於新㛰而¶
弃其舊室夫婦離絕國俗傷敗焉習習谷風以¶
陰以雨(興也習習和舒之貌東風言之谷風陰/陽和而谷風至夫婦和則室家成也)¶
黽勉同心不宜有怒(言黽勉思與君子同心也/所以黽勉者以爲見譴怒)¶
(非夫婦/之宜也)采葑采菲無以下體(葑蕦也菲芴也下/體根莖也二菜皆)¶
<pb:KR3j0082_SBCK_003-4b>¶
(上下可食然而其根有美時有惡時采之者不/可以根惡之時并弃其葉喩夫婦以禮義合以)¶
(顏色親亦不可以顏色/衰而弃其相與之禮)德音莫違及爾同死(莫/無)¶
(也及與也夫婦之言無相違者則可/長相與處至死顏色斯須之有也)¶
&KR0352;風¶
相鼠刺無禮也衛文公能正其羣臣而刺在位¶
承先君之化無禮儀也相鼠有皮人而無儀(相/視)¶
(也儀威儀也視鼠有皮雖居高顯之處偸/食苟得不知廉耻亦與人無威儀者同也)人而¶
無儀不死胡爲(人以有威儀爲貴今反無之傷/化敗俗不如其死無所害也)¶
相鼠有體人而無禮(體支/體也)人而無禮胡不遄死¶
<pb:KR3j0082_SBCK_003-5a>¶
干旄美好善也衛文公之臣子多好善賢者樂¶
吿以善道也(賢者時/處士也)孑孑干旄在浚之郊(孑孑/干旄)¶
(貌注旄於干首大夫之旗也浚衛邑時有/建此旄來至浚之郊&KR0056;大夫好善者也)素絲¶
紕之良馬四之(紕所以織組也總紕於此成文/於彼願以素絲紕組之法御四)¶
(馬/也)彼姝者子何以畀之(姝順貌畀與時賢者旣/悅此大夫有忠順之德)¶
(又欲以善道與之/誠愛厚之至焉)¶
衛風¶
淇澳美武公之德也有文章又能聽規諫以禮¶
自防故能入相于周美而作是詩瞻彼淇澳綠¶
<pb:KR3j0082_SBCK_003-5b>¶
竹猗猗(興也猗猗美貌也武公質/美德盛有康叔之餘烈也)有斐君子如¶
切如瑳如琢如磨(婓文章貌治骨曰切𧰼曰瑳/玉曰琢石曰磨道其學而成)¶
(也聽其規諫以禮自修/飾如玉石之見琢磨)¶
芄蘭刺惠公也驕而無禮大夫刺之(惠公以幼/童卽位自)¶
(謂有才能而驕慢於大臣伹/習威儀不知爲政以禮也)芄蘭之支(興也芄/蘭草柔)¶
(弱恆延蔓於地有所依緣則起興者喩/幼穉之君任用大臣乃能成其政也)童子佩¶
觽(觽所以解結成人之佩也人君治成/人事雖童子猶佩觽以早成其德也)雖則佩¶
觽能不我知(此幼稚之君雖佩觽焉其才能實/不如我衆臣之所知爲也惠公自)¶
(謂有才能而驕/慢所以見刺也)¶
<pb:KR3j0082_SBCK_003-6a>¶
王風¶
葛虆王族刺桓王也周室道衰棄其九族焉綿¶
綿葛虆在河之滸(水涯曰滸葛也虆也生河之/涯得其潤澤以長而不絕興)¶
(者喩王之同姓得王/恩施以生長其子)終遠兄弟謂他人父(兄弟/族親)¶
(也王寡於恩施今以遠弃族/親矣是我以他人爲巳父也)¶
采葛懼讒也(桓王之時政事不明臣無大小使/出者則爲讒人所毀故懼之也)¶
彼采葛兮一日不見如三月兮(興也葛所以爲/絺&KR1533;也事雖小)¶
(一日不見於君憂懼於讒矣興者/以采葛喩臣以小事使出者也)¶
鄭風¶
<pb:KR3j0082_SBCK_003-6b>¶
風雨思君子也亂世則思君子不改其度焉風¶
雨淒淒雞鳴喈喈(興也風且雨淒淒然雞猶守/時而鳴喈喈然興者喩君子)¶
(雖居亂世不/改其節度也)旣見君子云胡不夷(夷悅也思而/見之云何不)¶
(悅/也)¶
子衿刺學校廢也亂世則學校不修靑靑子衿¶
悠悠我心(靑衿靑領學子之所服學子而俱在/學校之中已留彼去故隨而思之)¶
縱我不往子寧不嗣音(嗣續也汝曾不傳聲問/我我以恩責其忘己也)¶
齊風¶
雞鳴思賢妃也哀公荒淫怠慢故陳賢妃貞女¶
<pb:KR3j0082_SBCK_003-7a>¶
夙夜警戒相成之道焉雞旣鳴矣朝旣盈矣(雞/鳴)¶
(朝盈夫人也君也/可以起之常禮也)匪雞則鳴蒼蠅之聲(夫人以/蠅聲爲)¶
(雞鳴則以作早/於常時敬也)¶
甫田大夫刺襄公也無禮義而求大功不修其¶
德而求諸侯志大心勞所以求者非其道也無¶
田甫田維莠驕驕(興也甫大也大田過度而無/人功終不能𫉬興者喩人君)¶
(欲立功致治必勤身修/德積小以成高大也)無思遠人勞心忉忉(忉/忉)¶
(憂勞此言無德而求諸/侯徒勞其心忉忉然)¶
魏風¶
<pb:KR3j0082_SBCK_003-7b>¶
伐檀刺貪也在位貪鄙無功而受祿君子不得¶
進仕爾坎坎伐檀兮寘之河之干兮河水淸且¶
漣漪(伐檀以俟世用若俟河水淸且漣/漪是謂君子之人不得進仕也)不稼不¶
穡胡取禾三百&KR0768;兮不狩不獵胡瞻爾庭有懸¶
貆兮(一夫之居曰/&KR0768;貆獸名也)彼君子兮不素餐兮(素空彼/君子者)¶
(斥伐檀之人仕/有功乃肯受祿)¶
碩鼠刺重歛也國人刺其君之重歛蠶食於民¶
不修其政貪而畏人若大鼠也碩鼠碩鼠無食¶
我黍三歲貫汝莫我肯顧(碩大也大鼠大鼠者/斥其君汝無復食我)¶
<pb:KR3j0082_SBCK_003-8a>¶
(黍疾其君稅歛之多我事汝巳三歲矣曾/無敎令恩德來顧眷我又疾其不修德政)逝將¶
去汝適彼樂土(往矣將去汝與之訣别/之辭樂土有德之國也)¶
唐風¶
杕杜刺時也君不能親其宗族骨肉離散獨居¶
而無兄弟將爲沃所并爾有杕之杜其葉湑湑¶
(興也杕特生貌杜赤棠也/湑湑枝葉不相次比之貌)獨行踽踽豈無他人¶
不如我同父(踽踽無所親也他人謂異姓也言/昭公遠其宗族獨行國中踽踽然)¶
(此豈無異姓之臣乎顧/恩不如同姓之親親耳)¶
秦風¶
<pb:KR3j0082_SBCK_003-8b>¶
晨風刺康公也忘穆公之業始棄其賢臣焉鴆¶
彼晨風鬱彼北林(興也鴆疾飛貌也晨風鸇也/鬱積也先君招賢人賢人歸)¶
(往之駛疾如晨風/之飛入北林也)未見君子憂心欽欽(言穆公/始未見)¶
(君子之時思望/而憂欽欽然也)如何如何忘我實多(此言穆公/之意責康)¶
(公如何乎如何乎汝/忘我之事實多大也)¶
渭陽康公念母也康公之母晉獻公之女文公¶
遭孋姬之難未反而秦姬卒穆公納文公康公¶
時爲太子贈送文公于渭之陽念母之不見也¶
我見舅氏如母存焉及其卽位思而作是詩也¶
<pb:KR3j0082_SBCK_003-9a>¶
我送舅氏曰至渭陽(渭水/名也)何以贈之路車乘黃¶
(贈送也乘黃/駟馬皆黃也)我送舅氏悠悠我思何以贈之瓊¶
瑰玉佩(瓊瑰美石而/次玉者也)¶
權輿刺康公也忘先君之舊臣與賢者有始而¶
無終也於我乎夏屋渠渠(夏大也屋具也渠渠/猶勤勤也言君始於)¶
(我厚設禮食大具以/食我其意勤勤然)今也每食無餘(此言君今/遇我薄其)¶
(食我裁/足也)于嗟乎不承權輿(承繼也權/輿始也)¶
曹風¶
蜉蝣刺奢也昭公國小而迫無法以自守好奢¶
<pb:KR3j0082_SBCK_003-9b>¶
而任小人將無所依焉蜉蝣之羽衣裳楚楚(興/也)¶
(蜉蝣渠略也朝生夕死猶有羽翼以自修飾楚/楚鮮明貌興者喩昭公之朝其羣臣皆小人也)¶
(徒整飾其衣裳不知國將迫脇/君臣死亡之無日如渠略然也)心之憂矣於我¶
歸處(歸依歸也君當於何依歸言/有危亡之難將無所就往也)¶
候人刺近小人也共公遠君子而好近小人焉¶
彼候人兮荷戈與祋(&KR0049;人道路送迎賔客者也/荷揭也祋殳也言賢者之)¶
(官不過/候人也)彼其之子三百赤芾(芾韠也大夫以上/赤芾乘軒之子是)¶
(子也佩赤芾/者三百人)¶
小雅¶
<pb:KR3j0082_SBCK_003-10a>¶
鹿鳴燕羣臣嘉賔也旣飮食之又實幣帛筐篚¶
以將其厚意然後忠臣嘉賔得盡其心矣呦呦¶
鹿鳴食野之苹(興也苹大萍也鹿得苹草呦呦/然鳴而相呼懇誠發于中以興)¶
(嘉樂賔客當有懇誠/相招呼以成禮也)我有嘉賔鼓瑟吹笙吹笙¶
鼓簧承筐是將(筐篚屬所以行幣/帛也承猶奉也)¶
皇皇者華君遣使臣也送之以禮樂言遠而有¶
光華也(言臣出使能揚君之美以延其/譽於四方則爲不辱君命也)皇皇者¶
華于彼原隰(皇皇猶煌煌也忠臣奉使能光君/命無遠無近如華不以高下易其)¶
(色矣無遠無近/惟所之則然也)駪駪征夫每懷靡及(駪駪衆多/之貌也征)¶
<pb:KR3j0082_SBCK_003-10b>¶
(夫行人也衆行夫旣受君命當速行毎人/懷其私相稽留則於王事將無所及也)¶
常棣燕兄弟也閔管蔡之失道故作常棣焉(周/公)¶
(弔二叔之不咸而使兄弟之恩疏/召公爲作是詩而歌之以親之)常棣之華萼¶
不煒煒(承華者曰萼不當作跗跗萼足也萼足/得華之光明煒煒然也興者喩弟以敬)¶
(事兄兄以榮覆弟恩/義之顯亦煒煒然也)凡今之人莫如兄弟(人之/恩親)¶
(無如兄弟/之最厚)鶺鴒在原兄弟急難(鶺鴒雍渠也飛/則鳴行則搖不)¶
(能自舍爾急難言兄/弟之相救於急難矣)每有良朋況也永歎(況兹/也永)¶
(長也每雖也良善也當急難之時/雖有善同門來兹對之長歎而巳)兄弟鬩于墻¶
外禦其侮(鬩狠也禦禁也兄弟/雖內鬩外猶禦侮也)¶
<pb:KR3j0082_SBCK_003-11a>¶
伐木燕朋友故舊也自天子以下至于庶人未¶
有不須友以成者親親以睦友賢不弃不遺故¶
舊則民德歸厚矣伐木丁丁鳥鳴嚶嚶(丁丁嚶/嚶相切)¶
(&KR0033;也言昔日未居位與友生於山巖伐木爲勤/苦之事猶以道德相切正也嚶嚶兩鳥聲也其)¶
(鳴之志似於有朋/友道然故連言之)出自幽谷遷于喬木(遷徙也/謂嚮時)¶
(之鳥出從深谷/今移處高木也)嚶其鳴矣求其友聲(君子雖遷/處於高位)¶
(不可以忘/其朋友也)相彼鳥矣猶求友聲矧伊人矣不求¶
友生(矧況也相視也鳥尚知居高木/呼其友況是人乎可不求乎)¶
天保下報上也君能下下以成其政則臣亦歸¶
<pb:KR3j0082_SBCK_003-11b>¶
美以報其上焉天保定爾俾爾戩穀罄無不宜¶
受天百祿(保安也爾汝也戩福也穀祿也罄盡/也天使汝所福祿之人謂羣臣也其)¶
(擧事盡得其宜/受天之多福祿)如月之恆如日之昇(恆弦也昇/出也言俱)¶
(進也月上弦而就盈/日始出而就明也)如南山之壽不騫不崩(騫/虧)¶
如松栢之茂無不爾或承(或之言有也如松栢/之枝葉常茂盛靑靑)¶
(相承無/衰落也)¶
南山有臺樂得賢也得賢者則能爲&KR0022;家立太¶
平之基矣(人君得賢者則其德廣大/堅固如山之有基趾也)南山有臺¶
北山有萊(臺夫須也興者山之有草木以自覆/蓋成其高大喩人君有賢臣自以尊)¶
<pb:KR3j0082_SBCK_003-12a>¶
(顯/也)樂只君子&KR0022;家之基(基本也只之言是也人/君旣得賢者置之於位)¶
(又尊敬以禮樂樂之/則能爲國家之本也)¶
蓼蕭澤及四海也蓼彼蕭斯零露湑兮(興也蓼/長大貌)¶
(蕭蒿也湑湑然蕭上露貌興者蕭香物之微者/喩四海之諸侯亦國君之賤者露天所以潤萬)¶
(物喩王者恩澤不/爲遠國則不及之)旣見君子我心寫兮(旣見君/子者遠)¶
(國之君朝見於天子也我心/寫者舒其情意無留恨者)燕笑語兮是以有¶
譽處兮(天子與之燕而𥬇語則遠國之君各得/其所是以稱揚德美使聲譽常處天子)¶
(也)¶
湛露天子燕諸侯也湛湛露斯匪陽不晞(晞乾/也露)¶
<pb:KR3j0082_SBCK_003-12b>¶
(雖湛湛然見陽則乾興者露之在物湛湛然使/物柯葉低&KR0183;喩諸侯受燕爵其威儀有似醉之)¶
(貌唯天子賜爵則自變肅敬/承命有似露見日而晞也)厭厭夜飮不醉無¶
歸(厭厭/安也)¶
六月宣王北伐也鹿鳴廢則和樂缺矣四牡廢¶
則君臣缺矣皇皇者華廢則忠信缺矣常棣廢¶
則兄弟缺矣伐木廢則朋友缺矣天保廢則福¶
祿缺矣采薇廢則征伐缺矣出車廢則功力缺¶
矣杕杜廢則師衆缺矣魚麗廢則法度缺矣南¶
陔廢則孝友缺矣白華廢則廉耻缺矣華黍廢¶
<pb:KR3j0082_SBCK_003-13a>¶
則畜積缺矣由庚廢則陰陽失其道理矣南有¶
嘉魚廢則賢者不安下民不得其所矣崇丘廢¶
則萬物不遂矣南山有臺廢則爲國之基墜矣¶
由儀廢則萬物失其道理矣蓼蕭廢則恩澤乖¶
矣湛露廢則萬國離矣彤弓廢則諸夏衰矣菁¶
菁者莪廢則無禮儀矣小雅盡廢則四夷交侵¶
中國微矣六月棲棲戎車旣餝(棲棲簡閱貌餝/正也記六月者)¶
(盛夏出兵/明其急也)玁狁孔熾我是用急(熾盛也孔甚也/此序吉甫之意)¶
(也北狄來侵甚熾故/王以是急遣我也)¶
<pb:KR3j0082_SBCK_003-13b>¶
車攻宣王復古也宣王能內修政事外攘夷狄¶
復文武之境土修車馬備器械復會諸侯於東¶
都因田獵而選車徒焉(東都/王城)我車旣攻我馬旣¶
同(攻堅也/同齊也)四牡龐龐駕言徂東(龐龐充實/東雒邑也)蕭蕭¶
馬鳴悠悠斾旌(言不讙/譁也)之子于征有聞無聲(有/善)¶
(聞而無/讙譁)¶
鴻鴈美宣王也萬民離散不安其居而能勞來¶
還定安集之至乎鰥寡無不得其所焉(宣王承/厲王衰)¶
(亂之弊而興復先王之/道以安集衆民爲始)鴻鴈干飛集于中澤(中/澤)¶
<pb:KR3j0082_SBCK_003-14a>¶
(澤中鴻鴈之性安居澤中今飛而又集于澤之/中猶民去其居而離散今見還定安集之也)¶
之子于垣百堵皆作(侯伯&KR0056;士又於壞滅之國/徵民起屋舍築牆壁百堵)¶
(同時起言/趨事也)雖則劬勞其究安宅(此勸萬民之辭/汝今雖病勞終)¶
(有所安/居也)¶
白駒大夫刺宣王也(刺其不能/留賢也)皎皎白駒食我¶
場苗縶之維之以永今朝(宣王之末不能用賢/賢者有乘白駒而去)¶
(者縶絆也維繫也永久也願此去者乘白駒而/來使食我場中之苗我則絆之繫之以久今朝)¶
(愛之欲/留也)所謂伊人於焉逍遙(乘白駒而去之賢/人今於何遊息乎)¶
(思之/甚矣)¶
<pb:KR3j0082_SBCK_003-14b>¶
節南山家父刺幽王也(家父字周/大夫也)節彼南山維¶
石巖巖(興也節高峻貌巖巖積石貌興/者喩三公之位人所尊嚴也)赫赫師¶
尹民具爾瞻(師大師周之三公尹氏爲大師具/俱也此言尹氏汝居三公之位天)¶
(下之民俱視/汝之所爲也)國旣卒斬何用不監(卒盡也斬斷/也監視也天)¶
(下之諸侯日相侵伐其國巳盡/絕滅汝何用爲職不監察之)¶
正月大夫刺幽王也正月繁霜我心憂傷(正月/夏之)¶
(四月也繁多也夏之四月霜多急恆寒/若之異傷害萬物故我心爲之憂傷也)民之訛¶
言亦孔之將(將大也訛僞也人以僞言相䧟入/使王行酷暴之刑致此災異故言)¶
(甚/大)謂天蓋高不敢不局謂地蓋厚不敢不蹐(局/曲)¶
<pb:KR3j0082_SBCK_003-15a>¶
(也蹐累足也此民疾苦王/政上下皆可畏之言也)哀今之人胡爲虺蝪¶
(虺蝪之性見人則走哀哉今/之人何爲如是傷時政也)燎之方揚寧或烕¶
之(烕之以水也燎之方盛之時炎熾熛怒寧有/能滅息之者乎言無有也以無有喩有之者)¶
(爲甚/也)赫赫宗周褒姒烕之(宗周鎬京也褒國名/也姒姓也烕滅也有)¶
(褒之女幽王惑焉而以爲/后詩人知其必烕周也)¶
十月之交大夫刺幽王也十月之交朔日辛卯¶
日有蝕之亦孔之醜(之交日月之交會也醜惡/也周十月夏之八月也日)¶
(食陰侵陽臣侵君之𧰼也日爲君辰爲臣/辛金也卯木也又以卯侵辛故甚惡之)彼月¶
而蝕則維其常此日而蝕于何不臧(臧善/也)百川¶
<pb:KR3j0082_SBCK_003-15b>¶
沸騰山冢崒崩(沸出也騰乘也山頂曰冢崒者/崔嵬也百川沸出相乘凌者由)¶
(貴小人也山頂崔嵬/者崩喩君道壞也)高岸爲谷深谷爲陵(言君/子居)¶
(下小人/處上也)哀今之人胡憯莫懲(㦧曾也變異如此/禍亂方至哀哉今)¶
(在位之人何曾/無以道德止之)黽勉從事不敢吿勞(詩人賢者/見時如是)¶
(自勉以從王事雖勞不/敢自謂勞畏刑罰也)無罪無辜讒口嚻(&KR0349;/囂)¶
(衆多貌也時人非有辜罪/其被讒口見椓譖&KR0349;&KR0349;然)¶
小旻大夫刺幽王也謀臧不從不臧覆用(臧善/也謀)¶
(之善者不從之其/不善者反用之)我龜旣厭不我吿猶(猶圖也/卜筮數)¶
(而瀆龜龜靈厭之不/復吿其所圖之吉凶)謀夫孔多是用不集(集就/也謀)¶
<pb:KR3j0082_SBCK_003-16a>¶
(事者衆多而非賢者是非相/奪莫適可從故所爲不成也)發言盈庭誰敢執¶
其咎(謀事者衆訩訩滿庭而無能決當是非事/若不成誰云巳當受其咎責者言小人爭)¶
(智而/讓過)如彼築室于道謀是用不潰于成(潰遂也/如當路)¶
(築室得人而與之謀所爲路/人之意不同故不得遂成也)不敢暴虎不敢馮¶
河人知其一莫知其他(馮凌也人皆知暴虎馮/河立至之害而無知當)¶
(畏愼小人能/危亡巳也)¶
小宛大夫刺幽王也温温恭人(温温和/柔貌)如集于¶
木(恐墜/也)惴惴小心如臨于谷(恐/隕)戰戰兢兢如履¶
薄冰(衰亂之世賢人君子/雖無罪猶恐懼也)¶
<pb:KR3j0082_SBCK_003-16b>¶
小弁刺幽王也太子之傳作焉踧踧周道鞠爲¶
茂草(踧踧平易貌周道周/室之通道也鞠窮也)我心憂傷惄焉如擣¶
假寐永歎維憂用老心之憂矣疢如疾首(惄思/也擣)¶
(心疾也不脫冠衣而/寐曰假寐疢猶病也)維桑與梓必恭敬止(父之/所樹)¶
(巳尚不敢/不恭敬也)靡瞻匪父靡依匪母不屬于毛不離¶
于裏(此言人無不瞻仰其父取法則者無不依/恃其母以長大者今我太子獨不受父之)¶
(皮膚之氣乎不處母之胞/胎乎何曾無恩於我也)無逝我梁無發我笱¶
(逝之也之人梁發人笱此必有盜魚之罪以言/褒姒以滛色來嬖於王盜我太子母子之寵也)¶
我躬不閱遑恤我後(念父孝也念父孝者太子/念王將受讒言不止我死)¶
<pb:KR3j0082_SBCK_003-17a>¶
# SB1_0444-034.png
# page missing
<pb:KR3j0082_SBCK_003-18a>¶
畀有北(北方寒凉/而不毛也)有北不受投畀有昊(昊昊天/也與昊)¶
(天使制/其罪也)¶
谷風刺幽王也天下俗薄朋友道絕焉習習谷¶
風維風及雨(興也風雨相感朋友相須風而有/雨則潤澤行喩朋友同志則恩愛)¶
(成)將恐將懼維予與汝(將且也恐懼/喩遭厄難也)將安將樂¶
汝轉棄予(汝今巳志達而安樂而/弃恩忘舊薄之甚也)忘我大德思¶
我小怨(大德切嗟以道/相成之謂也)¶
蓼莪刺幽王也民人勞苦孝子不得終養爾蓼¶
蓼者莪匪莪伊蒿(興也蓼蓼長大貌也莪巳蓼/蓼長大我視之反謂之蒿興)¶
<pb:KR3j0082_SBCK_003-18b>¶
(者喩憂思心不/精識其事也)哀哀父母生我劬勞(哀哀者恨/不得終養)¶
(父母報其生/長己之苦也)無父何怙無母何恃出則啣恤入¶
則靡至(恤憂也孝子之心怙恃父母依依然以/爲不可斯須無也出門則思之憂旋入)¶
(門又不見如/入無所至也)父兮生我母兮鞠我拊我畜我長¶
我育我顧我復我出入腹我(鞠養也顧旋視也/復反覆也腹懷抱)¶
欲報之德昊天罔極(之猶是也我欲報父母是/德昊天乎我心無極也)¶
北山大夫刺幽王也役使不均巳勞於從事而¶
不得養其父母焉溥天之下莫非王土率土之¶
濵莫非王臣(此言王之土地廣大矣王之臣又/衆矣何求而不得何使而不行乎)¶
<pb:KR3j0082_SBCK_003-19a>¶
大夫不均我從事獨賢(賢勞/也)或燕燕以居息(燕/燕)¶
(安息/貌也)或盡瘁以事國(盡力勞病/以從國事)或息偃在床或¶
不巳于行(不巳猶/不止也)或棲遲偃仰或王事鞅掌(鞅/猶)¶
(荷也掌謂捧持之也&KR0018;荷/捧持以趍走言促遽也)或耽樂飮酒或慘慘¶
畏咎(咎猶/罪過)¶
靑蠅大夫刺幽王也營營靑蠅止于樊(興也營/營往來)¶
(貌樊藩也興者蠅之爲蟲汚白使黑汚黑使白/喩讒佞之人變亂善惡也止於藩欲外之令遠)¶
(物/也)愷悌君子無信讒言(愷悌樂/易也)營營靑蠅止于¶
&KR0068;讒人罔極交亂四國(極猶/巳也)¶
<pb:KR3j0082_SBCK_003-19b>¶
賔之初筵衛武公刺時也幽王荒廢媟近小人¶
飮酒無度天下化之君臣上下沈湎淫液武公¶
旣入而作是詩也(淫液者飮酒時情態也言/武公入者入爲王&KR0056;士也)賔¶
之初筵温温其恭(温温和/柔也)其未醉止威儀反反¶
曰旣醉止威儀幡幡舍其坐遷屢舞僊僊(反反/言重)¶
(愼也幡幡失威儀也仙仙儛也此言賔初卽筵/之時自勅戒以禮至於旅酬而小人之態出也)¶
賔旣醉止載號載呶亂我籩豆屢舞僛僛是曰¶
旣醉不知其郵側弁之俄屢舞傞傞(號呶號呼/讙呶也僛)¶
(僛儛不能自正也傞傞不止/也郵過也側傾也俄傾貌也)¶
<pb:KR3j0082_SBCK_003-20a>¶
采菽刺幽王也侮慢諸侯諸侯來朝不能錫命¶
以禮數徵會之而無信義君子見徵而思古焉¶
采菽采菽筐之筥之(菽所以芼大牢/而待君子也)君子來朝¶
何錫與之雖無與之路車乘馬(君子謂諸侯也/賜諸侯以車馬)¶
(言雖無與之/尚以爲薄也)¶
角弓父兄刺幽王也不親九族而好讒佞骨肉¶
相怨故作是詩也騂騂角弓翩其反矣(興也騂/騂調和)¶
(也不善紲檠巧用則翩然而反興者喻王/與九族不以恩禮御待之則使之多怨心)兄弟¶
㛰姻無胥遠矣(胥相也骨肉之親當相親無相/疎遠相疎遠則以親親之望易)¶
<pb:KR3j0082_SBCK_003-20b>¶
(以成/怨也)爾之遠矣民胥然矣爾之敎矣民胥效矣¶
(爾汝爾幽王也胥皆也言王汝不親骨肉則天/下之人皆如斯汝之敎令無善無惡所尚者天)¶
(下之人皆學之言上/之化下不可不愼也)¶
菀柳刺幽王也暴虐而刑罰不中諸侯皆不欲¶
朝言王者之不可朝事也有菀者柳不尚息焉¶
(尚庶幾也有菀然枝葉茂盛之柳行路之人豈/有不庶幾欲就之止息乎興者喩王有盛德則)¶
(天下皆庶幾願往/朝焉憂今不然也)俾予靖之後予極焉(靖謀也/俾使也)¶
(極誅也假使我朝王王留我使我謀政事王信/讒不察功考績後反誅放我是言王刑罰不中)¶
(不可/朝事)¶
<pb:KR3j0082_SBCK_003-21a>¶
隰桑刺幽王也小人在位君子在野思見君子¶
盡心以事之也隰桑有阿其葉有難(隰中之桑/枝條阿然)¶
(長美其葉又茂盛可以庇廕人興者喩時/賢人君子不用而野處有覆養之德也)旣見¶
君子其樂如何(思在野之君子而得見/其在位我喜樂無度也)心乎愛¶
矣遐不謂矣中心臧之何日忘之(遐遠也謂勤/也臧善也我)¶
(心愛此君子雖遠在野豈能不勤思/之乎我心善此君子又誠不能忘也)¶
白華周人刺幽后也幽王娶申女以爲后又得¶
褒姒而黜申后故下國化之以妾爲妻以孽代¶
宗而王弗能治(申姜姓之國孽支庶也宗適/子也王不能治已不正故也)英¶
<pb:KR3j0082_SBCK_003-21b>¶
英白雲露彼菅茅(英英白雲貌白雲下露養彼/可以爲菅之茅使與白華之)¶
(菅可相亂易猶天之下妖/氣生褒姒使申后見黜也)天歩艱難之子不猶¶
(歩行也猶圖也天行此艱難之妖久矣王不圖/其變之所由昔夏之衰有二龍之妖卜藏其漦)¶
(周厲王發而觀之化爲玄黿童女遇之當宣王/之時而生女懼而弃之後褒人有獄而入之幽)¶
(王幽王嬖之/是謂褒姒)鼓鐘于宮聲聞于外(王失禮於內/而下國聞知)¶
(而化之王弗能治如鳴鐘鼓於宮/中而欲使外人不聞亦不可得也)念子懆懆視¶
我邁邁(邁邁不悅也言申后之忠於王也念之/懆懆然欲諫正之王反不悅於其所言)¶
何草不黃下國刺幽王也四夷交侵中國背叛¶
用兵不息視民如禽獸君子憂之故作是詩也¶
<pb:KR3j0082_SBCK_003-22a>¶
何草不黃何日不行(用兵不息軍旅自歲始草/生而出至歲晚矣何草而)¶
(不黃乎草皆黃矣於是間將率/何日不行乎言常行勞苦甚也)何人不將經營¶
四方(言萬民無不/從役者也)匪兕匪虎率彼曠野(兕虎野/獸也曠)¶
(空也兕虎者/以比戰士也)哀我征夫朝夕不暇¶
大雅¶
文王文王受命作周也(受命受天命而王/天下制立周&KR0022;)文王¶
在上於昭于天(在上在民上也於歎辭也昭見/文王初爲西伯有功於民其德)¶
(著見於天故天/命之以爲王也)周雖舊&KR0022;其命惟新(乃新在/文王也)濟¶
濟多士文王以寧(濟濟多/威儀也)商之孫子其麗不億¶
<pb:KR3j0082_SBCK_003-22b>¶
上帝旣命侯于周服(麗數也商之孫子其數不/徒億多言之也至天巳命)¶
(文王之後乃爲君於周之九/服之中言衆之不如德也)侯服于周天命靡¶
常(則見天命之無常也無常/者善則就之惡則去之)殷士膚敏祼將于¶
京(殷士殷侯也膚美也敏疾也祼灌鬯也/將行也殷之臣壯美而敏來助周祭也)¶
大明文王有明德故天復命武王也(二聖相承/其明德日)¶
(廣大故曰/大明也)明明在下赫赫在上(明明察也文王/之德明明在於)¶
(下故赫赫然/著見於天)天難忱斯不易維王天位殷嫡使¶
不挾四方(忱信也挾達也天意難信矣不可改/易者天子也今紂居王位而又殷之)¶
(正嫡以其爲惡乃絕弃之使敎令不行於四/方四方共叛之是天命無常唯德是與耳)維¶
<pb:KR3j0082_SBCK_003-23a>¶
此文王小心翼翼昭事上帝聿懷多福厥德不¶
囘以受方國(囘違也小心&KR2181;&KR2181;恭愼貌也聿述/也懷思也方國四方來附者也)¶
思齊文王所以聖也(言其非伹天性/德有所由成也)思齊大任¶
文王之母思媚周姜京室之婦(齊莊也媚愛也/周姜大姜京室)¶
(王室也常思莊敬者太任也乃爲文王之母又/常思愛大姜之配大王之禮以爲京室之婦言)¶
(其德行純備/以生聖子)大姒嗣徽音則百斯男(大姒文王/之妃也大)¶
(姒十子衆妾則宜百子也徽美也/嗣大任之美音謂續行其善敎令)刑于寡妻至¶
于兄弟以御于家&KR0022;(刑法也寡妻寡有之妻言/賢也御治也文王以禮法)¶
(接待其妻至于其宗族以/此又能爲政治於家&KR0022;)¶
<pb:KR3j0082_SBCK_003-23b>¶
靈臺民始附也文王受命而民樂其有靈德以¶
及鳥獸昆蟲焉(文王受命而作邑/于豐立靈臺也)經始靈臺經¶
之營之庶民攻之不日成之(文王應天命度始/靈臺之基趾營表)¶
(其位衆民則築作不設期日而成之/言說文王之德勸其事忘巳勞也)經始勿亟¶
庶民子來(亟急也經始靈臺之基趾非有急成/之意衆民各以子成父事而來攻之)¶
行葦忠厚也周家忠厚仁及草木故能內睦於¶
九族外尊事黃耇養老乞言以成其福祿焉(乞/言)¶
(從求善言可/以爲政者也)敦彼行葦羊牛勿踐履方苞方體¶
維葉泥泥(敦聚貌也行道也葉初生泥泥然苞/茂也體成形也敦敦然道旁之葦牧)¶
<pb:KR3j0082_SBCK_003-24a>¶
(羊牛者無使蹈履折傷之草物方茂盛以其終/將爲人用故周之先王爲此愛之況於其人乎)¶
黃耇台背以引以&KR2181;(台之言鮐也大老則背有/鮐文也旣吿老人及其來)¶
(也以禮引之以禮&KR2181;之在/其前曰引在其旁曰&KR2181;也)壽考維祺以介景福¶
(祺吉介助也養老人而/得吉所以助大福也)¶
假樂嘉成王也假樂君子顯顯令德宜民宜人¶
受祿于天(假嘉也宜民宜人宜安民宜官人也/天嘉樂成王有光光之善德安民官)¶
(人皆得其宜以/受福祿於天也)干祿百福子孫千億穆穆皇皇¶
宜君宜王(宜君王天下也干求也成王行顯顯/之令德求祿得百福其子孫亦勤行)¶
(而求之得祿千億故或爲諸侯/或爲天子言皆相勗以道也)不愆不忘率由¶
<pb:KR3j0082_SBCK_003-24b>¶
　　　舊章(愆過也率循也成王之令德不過誤不/遺失循用舊典之文章謂周公之禮法)¶
　　　民勞召穆公刺厲王也民亦勞止汔可小康惠¶
　　　此中國以綏四方(汔幾也康綏皆安也惠愛也/今周民疲勞矣王幾可小安)¶
(之乎愛此京師之人以安天/下京師者諸夏之根本也)¶
　　　板凡伯刺厲王也上帝板板下民卒癉出話不¶
　　　然爲猶不遠(板反也上帝以稱王者癉病也話/善言也猶謀也王爲政反先王與)¶
(天之道天下民盡癉其出善言而不行之/也以此爲謀不能遠圖不知禍之將至也)猶之¶
　　　不遠是用大諫(王之謀不能圖遠用/是故我大諫王也)介人維藩¶
　　　太師維垣大&KR0022;維屏太宗維翰(介善也藩屏也/垣牆也翰幹也)¶
<pb:KR3j0082_SBCK_003-25a>¶
(太師三公也大&KR0022;成國諸侯也太宗王之同姓/世嫡子也王當用公&KR0056;諸侯及宗室之貴者爲)¶
(藩屏垣幹爲輔/弼無疏遠之也)懷德維寧宗子維城無俾城壞¶
無獨斯畏(懷和也斯離也和汝德無行酷暴之/政以安汝國以是爲宗子之城使免)¶
(於難宗子城壞則乖離而汝/獨居而畏矣宗子適子也)¶
蕩召穆公傷周室大壞也厲王無道天下蕩蕩¶
無綱紀文章故作是詩也蕩蕩上帝下民之辟¶
(上帝以託君王也辟君也蕩蕩言法度廢壞之/貌也厲王乃以此居人上爲天下之君言其無)¶
(可則像/之甚也)疾威上帝其命多僻(疾病人矣威罪人/矣疾病人者重賦)¶
(斂也威罪人者峻刑法也其/政敎又多邪僻不由舊章也)天生烝民其命匪¶
<pb:KR3j0082_SBCK_003-25b>¶
諶靡不有初鮮克有終(天之生此衆民其敎道/之非當以誠信使之忠)¶
(厚乎今則不然民始皆庶幾/於善道後更化於惡俗也)旣愆爾止靡明靡¶
晦式號式呼俾晝作夜(使晝爲夜也愆過也汝/旣過於沈湎矣又不爲)¶
(明晦有止息也醉則號呼相/效用晝日作夜不視政事也)文王曰咨咨汝殷¶
商匪上帝不時殷不用舊(此言紂之亂非其生/不得其時乃不用先)¶
(王之故法/之所致也)雖無老成人尚有典刑(老成人謂若/伊尹伊陟臣)¶
(扈之屬也雖無此臣猶/有常事故法可案用)曾是莫聽大命以傾(莫/無)¶
(也朝廷君臣皆任喜怒曾無/用典刑治事者以至誅滅也)殷鑒不遠在夏后¶
之世(此言殷之明鏡不遠也近在夏后之世謂/湯誅桀也後武王誅紂今之王何以不用)¶
<pb:KR3j0082_SBCK_003-26a>¶
(爲戒/乎)¶
抑衛武公刺厲王也亦以自警也無競維人四¶
方其訓之有覺德行四國順之(無競競也訓敎/也覺&KR0033;也競強)¶
(也人君爲政無強於得賢人得賢人則天下敎/化於其俗有大德行則天下順從其政言在上)¶
(所以倡/道之)敬愼威儀維民之則(則法/也)愼爾出話敬¶
爾威儀無不柔嘉(話善言也/謂敎令也)白圭之玷尚可磨¶
也斯言之玷不可爲(玷缺也斯此也玉之玷缺/尚可磨鑢而平人君政敎)¶
(一失誰能/反復之也)¶
桑柔芮伯刺厲王也(芮伯王/&KR0056;士也)憂心殷殷念我土¶
<pb:KR3j0082_SBCK_003-26b>¶
宇我生不辰逢天僤怒自西徂東靡所定處(字/居)¶
(也僤厚也此士卒從軍久/不息勞苦自傷之言也)人亦有言進退維谷¶
(谷窮也前無明君/却迫罪役故窮也)維此良人弗求弗迪維彼忍¶
心是顧是復(迪進也良善也國有善人王不求/索不進用之有忍爲惡之心者王)¶
(反顧念而重復之言/其忽賢者愛小人也)大風有隧貪人敗類聽言¶
則對誦言如醉(類猶等夷也貪惡之人見道聽/之言則應答之見誦詩書之言)¶
(則眠臥如醉君居上位/而行如此人或効之也)¶
雲漢仍叔美宣王也宣王承厲王之烈內有撥¶
亂之志遇灾而懼側身修行欲消去之天下喜¶
<pb:KR3j0082_SBCK_003-27a>¶
於王化復行百姓見憂故作是詩也(仍叔周/大夫也)倬¶
彼雲漢昭囘于天(雲漢謂天河也昭光也倬然/天河水氣也精光轉運於天)¶
(時旱渴雨故宣王夜/仰視天河望其候也)主曰於乎何辜今之人天¶
降喪亂飢饉薦臻(薦重也臻至也辜罪也王憂/旱而嗟歎云何罪與今時天)¶
(下之人天仍下旱灾亡亂/之道飢饉之害復重至也)靡神不擧靡愛斯牲¶
圭璧旣卒寧莫我聽(靡莫皆無也言王爲旱之/故求於羣神無不祭也無)¶
(所愛於三牲也禮神之圭璧又巳盡矣/曾無聽聆我之精誠而興雲雨者與)¶
崧高尹吉甫美宣王也天下復平能建國親諸¶
侯褒賞申伯焉(尹吉甫申伯皆/周之&KR0056;士也)維嶽降神生甫¶
<pb:KR3j0082_SBCK_003-27b>¶
及申維申及甫維周之翰(翰幹也申申伯也甫/甫侯也皆以賢知人)¶
(爲周之楨/幹之臣也)申伯之德柔惠且&KR0033;揉此萬&KR0022;聞于¶
四國(揉順也四國/猶言四方也)¶
烝民尹吉甫美宣王也任賢使能周室中興焉¶
天生烝民好是懿德(天之生衆民莫不/好有美德之人也)天監有¶
周昭假于下保兹天子生仲山甫(監視也假至/也天視周室)¶
(之政敎其光明乃至於下謂及於衆民也/天安愛此天子宣王故生仲山甫使佐也)仲山¶
甫之德柔嘉維則令儀令色小心翼翼(嘉美也/令善也)¶
(善威儀善顏色容/貌翼翼然恭敬也)肅肅王命仲山甫將之&KR0022;國¶
<pb:KR3j0082_SBCK_003-28a>¶
若否仲山甫明之(將行也若順也順否/猶臧否謂善惡也)旣明且¶
哲以保其身夙夜匪懈以事一人(夙早也匪非/也一人斥天)¶
(子/也)人亦有言柔則茹之剛則吐之維仲山甫柔¶
亦不茹剛亦不吐不侮鰥寡不畏強御人亦有¶
言德輶如毛民鮮克擧之我儀圖之(輶輕也儀/疋也人之)¶
(言云德甚輕然而衆人寡能獨擧之以行者言/政事易耳人不能行者無其志也我與倫疋圖)¶
(之而未/能爲也)維仲山甫擧之(仲山甫能獨擧/是德而行之)袞職有¶
闕維仲山甫補之(王之職有缺輙能/補之者仲山甫也)¶
瞻仰凡伯刺幽王大壞也瞻仰昊天降此大厲¶
<pb:KR3j0082_SBCK_003-28b>¶
(昊天斥王/也厲惡也)&KR0022;靡有定士民其瘵(瘵病/也)人有土田¶
汝反有之人有民人女覆奪之(此言王削黜諸/侯及&KR0056;大夫無)¶
(罪者也覆/猶反也)此宜無罪汝反收之彼宜有罪汝覆¶
說之(收拘收也/說放赦也)哲夫成城哲婦傾城(哲謂多謀/慮也城猶)¶
(國/也)懿厥哲婦爲䲷爲鴟(懿有所痛傷之聲也䲷/鴟惡聲之鳥也喩褒姒)¶
(之言無/善也)婦有長舌維厲之階亂匪降自天生自¶
婦人匪敎匪誨時維婦寺(寺近也長舌喩多言/語也今王之有此亂)¶
(政非從天而下伹從婦人出耳又非有人敎王/爲亂語王爲惡者是維近愛婦人用其言是故)¶
(致亂/也)如賈三倍君子是識婦無公事休其蠶織¶
<pb:KR3j0082_SBCK_003-29a>¶
(婦人無與外政雖王后猶以蠶織爲事識知也/賈而有三倍之利者小人所宜知也而君子反)¶
(知之非其宜也今婦人休其蠶桑織紝之/事而與朝廷之事其爲非宜亦猶是也)不弔¶
不祥威儀不類人之云亡&KR0022;國殄瘁(弔至也王/之爲政德)¶
(不能至於天矣不能致徵祥於神矣威儀又不/善於朝廷矣賢人皆言奔亡則天下&KR0022;國將盡)¶
(困病/也)¶
周頌¶
淸廟祀文王也周公旣成雒邑朝諸侯率以祀¶
文王焉(淸廟者祭有淸明之德者之宮也謂祭/文王也天德淸明文王𧰼也故祭之而)¶
(歌此/詩也)於穆淸廟肅雍顯相(於歎之辭也穆美也/肅敬也雍和相助也)¶
<pb:KR3j0082_SBCK_003-29b>¶
(顯光也於乎美哉周公之祭淸廟也其禮敬且/和又諸侯有光明著見之德者來助祭之也)¶
濟濟多士秉文之德對越在天(對配也越於也/濟濟之衆士皆)¶
(執行文王之德文王精神巳在/天矣猶配順其素行如生存焉)¶
振鷺二王之後來助祭也(二王夏殷也/其後杞宋也)振鷺于¶
飛于彼西雍我客戾止亦有斯容(興也振羣飛/之貌也鷺白)¶
(鳥也雍澤也客二王之後也白鳥集於西雍之/澤言所集得其處也興者喻杞宋之君有潔白)¶
(之德來助祭於周之廟得禮之宜也其至/止亦有此容言威儀之善如鷺鳥然也)¶
雍禘大祖也(禘大祭大/祖謂文王)有來雍雍至止肅肅相¶
維辟公天子穆穆(相助也雍雍和也肅肅敬也/有是來時雍雍然旣至而肅)¶
<pb:KR3j0082_SBCK_003-30a>¶
(肅然者乃助王禘祭百辟與諸侯也天/子是時穆穆然言得天下之歡心也)¶
有客微子來見於祖廟也(微子代殷後旣受/命來朝見之也)有¶
客有客亦白其馬(殷尚/白也)¶
敬之羣臣進戒嗣王也敬之敬之天維顯思命¶
不易哉無曰高高在上陟降厥士日監在兹(顯/光)¶
(也監視也羣臣見王謀卽政之事故因此時戒/之曰敬之哉敬之哉天乃光明去惡與善其命)¶
(吉凶不變易也無謂天高又高在上遠人而不/畏也天上下其事謂轉運日月施其所行日視)¶
(瞻近在/此也)¶
魯頌¶
<pb:KR3j0082_SBCK_003-30b>¶
閟宮頌僖公之能復周公之宇也(宇/居)王曰叔父¶
建爾元子俾侯于魯大啓爾宇爲周室輔(王成/王也)¶
(元首也宇居也成王吿周公叔父我立汝首子/使爲君於魯謂欲封伯禽也以爲周公後也大)¶
(開汝居以爲周家輔/謂封以方七百里也)乃命魯公俾侯于東賜之¶
山川土田附庸(旣吿周公乃䇿命伯禽使爲君/於東加賜之以山川土田及附)¶
(庸令專/統之也)¶
商頌¶
長發大禘也(大禘郊/祭天也)湯降不遲聖敬日躋昭假¶
遲遲上帝是祗帝命式于九圍(不遲言疾也躋/升也九圍九州)¶
<pb:KR3j0082_SBCK_003-31a>¶
(也降下也假暇也祗敬也式用也湯之下士尊/賢甚疾其聖敬之德日進然而能以其聰明寬)¶
(暇天下之人遲遲然言其急於巳而緩於人也/天用是故愛敬之天於是又命之使用事於天)¶
(下言/王之)不競不絿不剛不柔敷政優優百祿是遒¶
(絿急也優優/和也遒聚也)¶
殷武祀高宗也天命降監下民有嚴不僭不濫¶
不敢怠遑命于下國封建厥福(不僭不濫賞不/僭刑不濫也封)¶
(大也遑暇也天命乃下視下民有嚴顯之君能/明德愼罰不敢怠惰自暇於政事者則命之於)¶
(小國以爲天子大立其福謂/命湯使由七十里王天下也)商邑翼翼四方之¶
極(商邑京師也極中也商邑之禮俗/翼翼然可則薇乃四方之中正也)¶
<pb:KR3j0082_SBCK_003-31b>¶
¶
羣書治要卷第三¶
<pb:KR3j0082_SBCK_003-32a>¶
