# -*- mode: mandoku-view; -*-
#+TITLE: 羣書治要
#+DATE: 2015-09-11 04:00:23.521431
#+PROPERTY: ID KR3j0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0116-009羣書治要-卷第九.
<pb:KR3j0082_SBCK_008-1a>¶
羣書治要卷第九¶
　　　　秘書監鉅鹿男臣魏徵等奉　勅撰¶
　孝經　論語¶
　　孝經¶
仲尼居(仲尼孔/子字)曾子侍(曾子孔子/弟子也)子曰先王有¶
至德要道(子者/孔子)以順天下民用和睦上下無怨¶
(以用也睦親也至德以敎之要道以/化之是以民用和睦上下無怨也)汝知之乎¶
曾子避席曰參不敏何足以知之(參名也/參不達)子曰¶
夫孝德之本也(人之行莫大於孝/故曰德之本也)敎之所由生¶
<pb:KR3j0082_SBCK_008-1b>¶
也(敎人親愛莫善於孝/故言敎之所由生)復坐吾語汝身體髪膚¶
受之父母不敢毀傷孝之始也立身行道揚名¶
於後世以顯父母孝之終也夫孝始於事親中¶
於事君終於立身大雅云無念爾祖聿修厥德¶
(大雅者詩之篇名無念無忘也聿述也修治/也爲孝之道無敢忘爾先祖當修治其德矣)¶
子曰愛親者不敢惡於人(愛其親者不敢/惡於他人之親)敬親¶
者不敢慢於人(巳慢人之親人亦慢巳/之親故君子不爲也)愛敬盡¶
於事親(盡愛於母/盡敬於父)而德敎加於百姓(敬以&KR0033;內/義以方外)¶
(故德敎加/於百姓也)形于四海(形見也德敎流/行見四海也)蓋天子之¶
<pb:KR3j0082_SBCK_008-2a>¶
孝也呂刑云一人有慶兆民賴之(呂刑尚書篇/名一人謂天)¶
(子天子爲善/天下皆賴之)¶
在上不驕高而不危(諸侯在民上故言在上敬/上愛下謂之不驕故居高)¶
(位而不/危殆也)制節謹度滿而不溢(費用約儉謂之制/節奉行天子法度)¶
(謂之謹度故能守/法而不驕逸也)高而不危所以長守貴也(居/高)¶
(位能不驕所/以長守貴也)滿而不溢所以長守富也(雖有一/國之財)¶
(而不奢泰故/能長守富)富貴不離其身(富能不奢貴能不/驕故云不離其身)¶
然後能保其社稷(上能長守富貴然/後乃能安其社稷)而和其民¶
人(薄賦歛省傜伇/是以民人和也)蓋諸侯之孝也詩云戰戰兢¶
<pb:KR3j0082_SBCK_008-2b>¶
兢如臨深淵如履薄冰(戰戰恐懼兢兢戒愼如/臨深淵恐墜如履薄冰)¶
(恐/陷)¶
非先王之法服不敢服非先王之法言不敢道¶
(不合詩書/不敢道)非先王之德行不敢行(不合禮樂/則不敢行)是¶
故非法不言(非詩書/則不言)非道不行(非禮樂/則不行)口無擇¶
言身無擇行言滿天下無口過行滿天下無怨¶
惡三者備矣然後能守其宗廟(法先王服言先/王道行先王德)¶
(則爲/備矣)蓋&KR0056;大夫之孝也詩云夙夜匪懈以事一¶
人(夙早也夜暮也一人天子也&KR0056;大/夫當早起夜臥以事天子勿懈惰)¶
<pb:KR3j0082_SBCK_008-3a>¶
資於事父以事母而愛同(事父與母愛/同敬不同也)資於事¶
父以事君而敬同(事父與君敬/同愛不同)故母取其愛而¶
君取其敬兼之者父也(兼并也愛與母同敬與/君同并此二者事父之)¶
(道/也)故以孝事君則忠(移事父孝以事/於君則爲忠也)以敬事長¶
則順(移事兄敬以事/於長則爲順矣)忠順不失以事其上(事君/能忠)¶
(事長能順二者不/失可以事上也)然後能保其祿位而守其祭¶
祀蓋士之孝也詩云夙興夜寐無忝爾所生(忝/辱)¶
(也所生謂父母士爲孝當/早起夜臥無辱其父母也)¶
因天之道(春生夏長秋收冬藏/順四時以奉事天道)分地之利(分别/五土)¶
<pb:KR3j0082_SBCK_008-3b>¶
(視其高下此/分地之利)謹身節用以養父母(行不爲非爲/謹身富不奢)¶
(泰爲節用度財爲/費父母不乏也)此庶人之孝也故自天子至¶
于庶人孝無終始而患不及己者未之有也(總/說)¶
(五孝上從天子下至庶人皆當孝無終始能行/孝道故患難不及其身未之有者言未之有也)¶
曾子曰甚哉孝之大也(上從天子下至庶人皆/當爲孝無終始曾子乃)¶
(知孝之/爲大)子曰夫孝天之經也(春秋冬夏物有/死生天之經也)地¶
之義也(山川高下水泉/流通地之義也)民之行也(孝悌恭敬/民之行也)天¶
地之經而民是則之(天有四時地有高下民/居其間當是而則之)則¶
天之明(則視也視天四時/無失其早晚也)因地之利(因地高下/所宜何等)¶
<pb:KR3j0082_SBCK_008-4a>¶
以順天下是以其敎不肅而成(以用也用天四/時地利順治天)¶
(下下民皆樂之是以/其敎不肅而成也)其政不嚴而治(政不煩苛/故不嚴而)¶
(治/也)先王見敎之可以化民也(見因天地敎/化民之易也)是故¶
先之以博愛而民莫遺其親(先修人事流/化於民也)陳之¶
以德義而民興行(上好義則民/莫敢不服也)先之以敬讓而¶
民不爭(若文王敬讓於朝虞芮推畔/於野上行之則下效法之)道之以禮¶
樂而民和睦(上好禮則民/莫敢不敬)示之以好惡而民知¶
禁(善者賞之惡者罰之/民知禁不敢爲非也)¶
子曰昔者明王之以孝治天下不敢遺小國之¶
<pb:KR3j0082_SBCK_008-4b>¶
臣(古者諸侯歲遣大夫聘問天子天子/待之以禮此不遺小國之臣者也)而况於¶
公侯伯子男乎(古者諸侯五年一朝天子天子/使世子郊迎蒭禾百車以客禮)¶
(待/之)故得萬國之歡心以事其先王(諸侯五年一/朝天子各以)¶
(其職來助祭宗廟是得萬/國之歡心事其先王也)治國者不敢侮於鰥¶
寡而况於士民乎(治國者/諸侯也)故得百姓之歡心以¶
事其先君治家者不敢失於臣妾之心而况於¶
妻子乎故得人之歡心以事其親夫然故生則¶
親安之(養則致其樂/故親安之也)祭則鬼饗之(祭則致其嚴/故鬼饗之)¶
是以天下和平(上下無怨/故和平)灾害不生(風雨順時/百穀成熟)¶
<pb:KR3j0082_SBCK_008-5a>¶
禍亂不作(君惠臣忠父慈子孝是/以禍亂無緣得起也)故明王之以¶
孝治天下也如此(故上明王所以灾害不生禍/亂不作以其孝治天下故致)¶
(於/此)詩云有覺德行四國順之(覺大也有大德行/四方之國順而行)¶
(之/也)¶
曾子曰敢問聖人之德無以加於孝乎子曰天¶
地之性人爲貴(貴其異於/萬物也)人之行莫大於孝(孝/者)¶
(德之本又/何加焉)孝莫大於嚴父(莫大尊/嚴其父)嚴父莫大於¶
配天(尊嚴其父莫大於配天/生事愛敬死爲神主也)則周公其人也(尊/嚴)¶
(其父配食天/者周公爲之)昔者周公郊祀后稷以配天(郊者祭/天名后)¶
<pb:KR3j0082_SBCK_008-5b>¶
(稷者周/公始祖)宗祀文王於明堂以配上帝(文王周公/之父明堂)¶
(天子布政之宮上/帝者天之别名)是以四海之內各以其職來¶
祭(周公行孝朝越裳重譯來/貢是得萬國之歡心也)夫聖人之德又何¶
以加於孝乎(孝悌之至通於神/明豈聖人所能加)聖人因嚴以敎¶
敬因親以敎愛(因人尊嚴其父敎之爲敬因親/近於其父敎之爲愛順人情也)¶
聖人之敎不肅而成(聖人因人情而敎民民/皆樂之故不肅而成也)其¶
政不嚴而治(其身正不令而/行故不嚴而治)其所因者本也(本/謂)¶
(孝/也)父子之道天性也(性常/也)君臣之義也(君臣非/有天性)¶
(伹義/合耳)父母生之續莫大焉(父母生子骨肉相/連屬復何加焉)君¶
<pb:KR3j0082_SBCK_008-6a>¶
親臨之厚莫重焉(君親擇賢顯之以爵/寵之以祿厚之至也)故不愛¶
其親而愛他人者謂之悖德(人不能愛其親而/愛他人親者謂之)¶
(悖/德)不敬其親而敬他人者謂之悖禮(不能敬其/親而敬他)¶
(人之親者謂/之悖禮也)以順則逆(以悖爲順則/逆亂之道也)民無則焉¶
(則/法)不在於善而皆在於凶德(惡人不能以禮爲/善乃化爲惡若桀)¶
(紂是/也)雖得之君子所不貴(不以其道故/君子不貴)君子則¶
不然言思可道(君子不爲逆亂之道言/中詩書故可傳道也)行思可¶
樂(動中規矩/故可樂也)德義可尊(可尊/法也)作事可法(可法/則也)容¶
止可觀(威儀中禮/故可觀)進退可度(難進而盡忠/易退而補過)以臨¶
<pb:KR3j0082_SBCK_008-6b>¶
其民是以其民畏而愛之(畏其刑罰/愛其德義)則而𧰼之¶
故能成其德敎而行其政令詩云淑人君子其¶
儀不忒(淑善也忒差也善人君/子威儀不差可法則也)¶
子曰孝子之事親居則致其敬養則致其樂(樂/竭)¶
(歡心以/事其親)病則致其憂喪則致其哀祭則致其嚴¶
五者備矣然後能事親事親者居上不驕(雖尊/爲君)¶
(而不/驕也)爲下不亂(爲人臣下不/敢爲亂也)在醜不爭(醜類也/以爲善)¶
(不忿/爭)居上而驕則亡(富貴不以其道/是以取亡也)爲下而亂¶
則刑(爲人臣下好作亂/則刑罰及其身)在醜而爭則兵(朋友中/好爲忿)¶
<pb:KR3j0082_SBCK_008-7a>¶
(爭者惟兵/刄之道)三者不除雖日用三牲之養猶爲不¶
孝(夫愛親者不敢惡於人之親今反驕亂/分爭雖日致三牲之養豈得爲孝子)¶
子曰五刑之屬三千(五刑者謂墨劓/臏宮大辟也)而罪莫大¶
於不孝要君者無上(事君先事而後食祿今/反要君此無尊上之道)非¶
聖人者無法(非侮聖人/者不可法)非孝者無親(巳不自孝/又非他人)¶
(爲孝不/可親)此大亂之道也(事君不忠侮聖人言/非孝者大亂之道也)¶
子曰敎民親愛莫善於孝敎民禮順莫善於悌¶
移風易俗莫善於樂(夫樂者感人情樂正則/心正樂淫則心淫也)安¶
上治民莫善於禮(上好禮則/民易使)禮者敬而巳矣(敬/禮)¶
<pb:KR3j0082_SBCK_008-7b>¶
(之本有/何加焉)故敬其父則子悅敬其兄則弟悅敬其¶
君則臣悅敬一人而千萬人悅所敬者寡悅者¶
衆(所敬一人是其少/千萬人悅是其衆)此之謂要道也(孝悌以敎/之禮樂以)¶
(化之此謂/要道也)¶
子曰君子之敎以孝非家至而日見之也(伹行/孝於)¶
(內流化/於外也)敎以孝所以敬天下之爲人父者也(天/子)¶
(父事三老所以/敬天下老也)敎以悌所以敬天下之爲人兄¶
者也(天子兄事五更所/以敎天下悌也)敎以臣所以敬天下之¶
爲人君者也(天子郊則君事天廟則/君事尸所以敎天下臣)詩云愷悌¶
<pb:KR3j0082_SBCK_008-8a>¶
君子民之父母(以上三者敎於天/下眞民之父母)非至德其孰¶
能順民如此其大者乎(至德之君能行此/三者敎於天下也)¶
子曰君子之事親孝故忠可移於君(欲求忠臣/出孝子之)¶
(門故可/移於君)事兄悌故順可移於長(以敬事兄則順/故可移於長也)¶
居家理故治可移於官(君子所居則化所在/則治故可移於官也)是¶
以行成於內而名立於後世矣¶
曾子曰若夫慈愛恭敬安親揚名則聞命矣敢¶
問子從父之命可謂孝乎子曰是何言與是何¶
言與昔者天子有爭臣七人雖無道不失其天¶
<pb:KR3j0082_SBCK_008-8b>¶
下(七人者謂大師大保大傅左輔右/弼前疑後丞維持王者使不危殆)諸侯有爭¶
臣五人雖無道不失其國大夫有爭臣三人雖¶
無道不失其家(尊卑輔善/未聞其官)士有爭友則身不離¶
於令名(令善也士卑無臣/故以賢友助已)父有爭子則身不陷¶
於不義故當不義則爭之從父之命又焉得爲¶
孝乎(委曲從父命善亦從善惡亦/從惡而心有隱豈得爲孝乎)¶
子曰昔者明王事父孝故事天明(盡孝於父/則事天明)事¶
母孝故事地察(盡孝於母能事地察/其高下視其分察也)長幼順故¶
上下治(卑事於尊幼順/於長故上下治)天地明察神明彰矣(事/天)¶
<pb:KR3j0082_SBCK_008-9a>¶
(能明事地能察德/合天地可謂彰也)故雖天子必有尊也言有父¶
也(雖貴爲天子必有所尊/事之若父三老是也)必有先也言有兄也¶
(必有所先事之/若兄五更是也)宗廟致敬不忘親也(設宗廟四/時齋戒以)¶
(祭之不/忘其親)修身愼行恐辱先也(修身者不敢毀傷/愼行者不歷危殆)¶
(常恐其/辱先也)宗廟致敬鬼神著矣(事生者易事死者/難聖人愼之故重)¶
(其/文)孝悌之至通於神明光于四海無所不通(孝/至)¶
(於天則風雨時孝至於地則萬物成孝/至於人則重譯來貢故無所不通也)詩云自¶
西自東自南自北無思不服(孝道流行/莫敢不服)¶
子曰君子之事上也進思盡忠退思補過將順¶
<pb:KR3j0082_SBCK_008-9b>¶
其美匡救其惡故上下能相親也(君臣同心/故能相親)¶
　　論語¶
學而¶
有子曰(孔子弟子/有若也)君子務本本立而道生孝悌¶
也者其仁之本與(先能事父兄/然後仁可成)子曰巧言令色¶
鮮矣仁(子孔子巧言好其言語令色善其/顏色皆欲令人悅之少能有仁也)曾子¶
曰(孔子弟子/曾參也)吾日三省吾身爲人謀而不忠乎¶
與朋友交而不信乎傳不習乎(言凡所傳之事/得無素不講習)¶
(而傳之/者也)子曰導千乘之國(導謂爲之/政敎也)敬事而信¶
<pb:KR3j0082_SBCK_008-10a>¶
(爲國者擧事必敬/愼與民必誠信也)節用而愛人(節用不奢侈也/國以民爲本故)¶
(愛養/之)使民以時(不妨奪/農務也)子曰弟子入則孝出則¶
悌謹而信汎愛衆而親仁行有餘力則以學文¶
(文者古/之遺文)子夏曰(孔子弟子/卜商也)事父母能竭其力事¶
君能致其身(盡忠節不/愛其身也)與朋友交言而有信雖¶
曰未學吾必謂之學矣子曰君子不重則不威¶
學則不固主忠信無友不如巳者過則勿憚改¶
(主親也/憚難也)曾子曰愼終追遠民德歸厚(愼終者喪/盡其哀追)¶
(遠者祭盡其敬人君行此二/者民化其德皆歸於厚也)有子曰禮之用和¶
<pb:KR3j0082_SBCK_008-10b>¶
爲貴先王之道斯爲美小大由之有所不行知¶
和而和不以禮節之亦不可行也(人知禮貴和/而毎事從和)¶
(不以禮爲節/亦不可行也)¶
爲政¶
子曰爲政以德譬如北辰居其所而衆星共之¶
(德者無爲猶北辰之/不移而衆星共之)子曰詩三百(篇之/大數)一言以¶
蔽之曰思無邪(歸於/正也)子曰導之以政(政謂/法敎)齊之¶
以刑民免而無耻(苟/免)導之以德(德謂/道德)齊之以禮¶
有耻且格(格正/也)子曰君子周而不比(忠信爲周/阿黨爲比)¶
<pb:KR3j0082_SBCK_008-11a>¶
小人比而不周哀公問曰何爲則民服(哀公魯/君謚也)¶
孔子對曰擧&KR0033;錯諸枉則民服(錯置也舉正&KR0033;/之人用之廢置)¶
(邪枉之人則/民服其上)擧枉錯諸&KR0033;則民不服季康子問¶
使民敬忠以勸如之何(康子魯&KR0056;/季孫肥也)子曰臨之以¶
莊則敬(莊嚴也君臨民以/嚴則民敬上也)孝慈則忠(君能上孝/於親下慈)¶
(於民則/民忠矣)擧善而敎不能則勸(擧用善人而敎/不能者則民勸)子¶
曰人而無信不知其可也(無信其餘/終無可也)大車無輗¶
小車無軏其何以行之哉(大車牛車輗轅端橫/木以縛軛者小車駟)¶
(馬車軏轅端上/曲鈎衡者也)¶
<pb:KR3j0082_SBCK_008-11b>¶
八佾¶
林放問禮之本(林放/魯人)子曰禮與其奢也寧儉喪¶
與其易也寧戚(易和易言禮之本意失於奢不/如儉也喪失於和易不如哀戚)¶
祭如在(言事死/如事生)祭神如神在(謂祭/百神)定公問君使¶
臣臣事君如之何(定公魯/君謚)孔子對曰君使臣以¶
禮臣事君以忠子曰居上不寬爲禮不敬臨喪¶
不哀吾何以觀之哉¶
里仁¶
子曰君子無終食之間違仁造次必於是顚沛¶
<pb:KR3j0082_SBCK_008-12a>¶
必於是(造次急遽也顚沛僵仆也/雖𢚩遽僵仆不違仁也)子曰民之過¶
也各於其黨觀過斯知仁矣(此黨謂族親也過/厚則仁過薄則不)¶
(仁/也)子曰朝聞道夕死可矣子曰能以禮讓爲國¶
乎何有(何有者言/不難也)不能以禮讓爲國乎如禮何¶
(如禮何者言/不能用禮也)子曰見賢思齊焉見不賢而內自¶
省也子曰以約失之者鮮矣(俱不得中奢則驕/溢招禍儉約則無)¶
(憂患/也)子曰君子欲訥於言而敏於行(訥遲鈍也/言欲遲行)¶
(欲/疾)¶
公治長¶
<pb:KR3j0082_SBCK_008-12b>¶
子貢問曰孔文子何以謂之文(孔文子衛/大夫孔圉)子曰¶
敏而好學不耻下問是以謂之文(敏者識/之疾也)子謂¶
子產有君子之道四焉(子產公/孫僑也)其行巳也恭其¶
事上也敬其養民也惠其使民也義子曰巧言¶
令色足恭(足恭便/僻貌也)左丘明耻之丘亦耻之(丘明/魯大)¶
(史/也)子曰已矣乎吾未見能見其過而內自訟者¶
也(訟猶責也言人有/過莫能自責也)¶
雍也¶
哀公問弟子孰爲好學孔子對曰有顏回者好¶
<pb:KR3j0082_SBCK_008-13a>¶
學不遷怒不貳過不幸短命死矣(顏回孔子弟/子也遷者移)¶
(也不貳過有不/善未嘗復行也)¶
述而¶
子曰德之不修學之不講聞義不能徙也不善¶
不能改也是吾憂也(夫子常以此/四者爲憂也)子之所愼齊¶
戰疾(愼齊尊祖考愼戰重/民命愼疾愛性命也)子曰我三人行必得¶
我師焉擇其善者而從之其不善者而改之(言/我)¶
(三人行本無賢愚擇善從/之不善改之故無常師)子曰仁遠乎哉我欲¶
仁斯仁至矣(仁道不遠/行之則是)¶
<pb:KR3j0082_SBCK_008-13b>¶
太伯¶
子曰恭而無禮則勞愼而無禮則葸(葸畏懼之/貌也言愼)¶
(而不以禮節/之則常畏懼)勇而無禮則亂&KR0033;而無禮則絞(絞/刺)¶
君子篤於親則民興於仁故舊不遺則民不偸¶
(興起也能厚於親屬不遺忘其故舊行之/美者也則皆化之起爲仁厚之行不偸薄)曾子¶
曰士不可以不弘毅任重而道遠(弘大也毅強/而能斷也士)¶
(弘毅然後能&KR0018;/重任致遠路也)仁以爲巳任不亦重乎死而後¶
巳不亦遠乎(仁以爲已任重莫重焉/死而後巳遠莫遠焉)子曰如有¶
周公之才之美使驕且𠫤其餘不足觀也巳子¶
<pb:KR3j0082_SBCK_008-14a>¶
曰不在其位不謀其政(欲各專一/於其職也)子曰學如不¶
及猶恐失之(言此者勉/人學也)子曰巍巍乎舜禹有天¶
下而不與焉(美其有成功/能擇任賢臣)子曰大哉堯之爲君¶
也巍巍乎唯天爲大唯堯則之(則法也美堯能/法天而行化也)¶
蕩蕩乎民無能名焉(蕩蕩廣遠之稱也言布其/德廣遠民無能識名焉)¶
煥乎其有文章也(煥明也其立文/&KR0183;制又著明)舜有臣五人¶
而天下治(禹稷契皐/陶伯益也)武王曰予有亂臣十人(亂/治)¶
(也治官者十人謂周公召公太公畢公榮公/大顚閎夭散冝生南宮适其一人謂文母也)孔¶
子曰才難不其然乎唐虞之際於斯爲盛有婦¶
<pb:KR3j0082_SBCK_008-14b>¶
人焉九人而已(斯此也言堯舜交會之間比於/此周周最盛多賢然尚有一婦)¶
(人其餘九人而巳人/才難得豈不然乎)子曰禹吾無間然矣菲飮¶
食而致孝乎鬼神惡衣服而致美于黻冕𢌿宮¶
室而盡力溝洫禹吾無間然矣(間非也菲薄也/致孝于鬼神謂)¶
(祭祀豐㓗也黻祭/服之衣冕冠名也)¶
子罕¶
子曰譬如爲山未成一簣止吾止也(簣土籠也/此勸人於)¶
(道德也爲山者其功雖巳多未成一籠而中道/止者我不以其前功多而善之見其志不遂故)¶
(不與/也)譬如平地雖覆一簣進吾徃也(平地者將/進加功雖)¶
<pb:KR3j0082_SBCK_008-15a>¶
(始覆一簣我不以其功少/而薄之據其欲進而與之)¶
顏淵¶
顏淵問仁子曰克己復禮爲仁(克巳/約身)一日克已¶
復禮天下歸仁焉(一日猶見歸/况終身乎)爲仁由已而由¶
人乎哉(行善在巳/不在人)曰請問其目(知其必有條/目故請問之)子¶
曰非禮勿視非禮勿聽非禮勿言非禮勿動(此/四)¶
(者克已復/禮之目)曰回雖不敏請事斯語矣(敬事此語/必行之)¶
仲弓問仁子曰出門如見大賓使民如承大祭¶
(仁之道莫/尚乎敬)已所不欲勿施於人在&KR0022;無怨在家¶
<pb:KR3j0082_SBCK_008-15b>¶
無怨(在&KR0022;爲諸侯在/家爲&KR0056;大夫)子張問明子曰浸潤之&KR0626;¶
膚受之愬不行焉可謂明也已(子張孔子弟子/顓孫師也譖人)¶
(之言如水之浸潤以漸成之/膚受皮膚外語非其內實也)浸潤之譖膚受之¶
愬不行焉可謂遠也巳(無此二者非伹爲明其/德行高遠人莫之及也)¶
子貢問政子曰足食足兵民信之矣子貢曰必¶
不得已而去於斯三者何先曰去兵曰必不得¶
巳而去於斯二者何先曰去食自古皆有死民¶
不信不立(死者古今常道人皆/有之治&KR0022;不可失信)哀公問於有若¶
曰年飢用不足如之何對曰盍徹乎(盍何不也/周法什一)¶
<pb:KR3j0082_SBCK_008-16a>¶
(而稅謂/之徹也)曰二吾猶不足如之何其徹也(二謂什/二而稅)¶
對曰百姓足君孰與不足百姓不足君孰與足¶
子張問崇德辨惑(辨/别)子曰主忠信徙義崇德也¶
(徙義見義則/徙意從之)愛之欲其生惡之欲其死旣欲其¶
生又欲其死是惑也(愛惡當有常一欲生之/一欲死之是心惑也)子¶
曰聽訟吾猶人(與人/等)必也使無訟乎(化之/在前)子曰¶
君子成人之美不成人之惡小人反是季康子¶
問政孔子孔子對曰政者正也子帥而正孰敢¶
不正(康子魯上&KR0056;/諸臣之帥)季康子患盜問孔子孔子對¶
<pb:KR3j0082_SBCK_008-16b>¶
曰苟子之不欲雖賞之不竊(言民化於上不從/其令從其所好)¶
季康子問於孔子曰如殺無道以就有道何如¶
(就成也欲多/殺以止姦也)對曰子爲政焉用殺子欲善而民¶
善矣君子之德風也小人之德草也草上之風¶
必偃(亦欲康子先自正也偃仆也加草/以風無不仆者猶民之化於上也)樊遲曰¶
敢問崇德修慝辨惑(孔子弟子樊須也慝惡/也修治也治惡爲善)子¶
曰先事後得非崇德與(先勞於事/然後得報)攻其惡毋攻¶
人之惡非修慝與一朝之忿忘其身以及其親¶
非惑與樊遲問智曰知人樊遲未達子曰擧&KR0033;¶
<pb:KR3j0082_SBCK_008-17a>¶
措諸枉能使枉者&KR0033;(擧正&KR0033;之人用之廢邪/枉之人則皆化爲&KR0033;也)樊¶
遲退見子夏曰何謂也子夏曰舜有天下選於¶
衆擧皐陶不仁者遠矣湯有天下選於衆擧伊¶
尹不仁者遠矣(言舜湯有天下選擇於衆擧皐/陶伊尹則不仁者遠仁者至矣)¶
子路¶
子路問政子曰先之勞之(孔子弟子仲由也先/導之以德使人信之)¶
(然後勞之易曰悅/以使民民忘其勞)請益曰毋倦(子路嫌其少故/請益曰無倦者)¶
(行此上事無/倦則可矣)仲弓爲季子宰問政子曰先有司¶
(孔子弟子冉雍也言爲政當/先任有司而後責其事也)赦小過擧賢才曰¶
<pb:KR3j0082_SBCK_008-17b>¶
焉知賢才而擧之曰擧爾所知爾所不知人其¶
舍諸(汝所不知者人將自擧之各/擧其所知則賢才無遺矣)子路曰衛君¶
待子而爲政子將奚先(問往將何所/先行之也)子曰必也¶
正名乎(正百事/之名也)名不正則言不順言不順則事¶
不成事不成則禮樂不興禮樂不興則刑罰不¶
中(禮以安上樂以移風二者/不行則有淫刑濫罰矣)刑罰不中則民無¶
所措手足故君子名之必可言言之必可行也¶
(所名之事必可得而明言也/所言之事必可得而遵行)子曰上好禮則民¶
莫敢不敬上好義則民莫敢不服上好信則民¶
<pb:KR3j0082_SBCK_008-18a>¶
莫敢不用情(情情實也言民化/上各以實應也)夫如是則四方¶
之民襁&KR0018;其子而至矣子曰其身正不令而行¶
其身不正雖令不從(令敎/令也)子適衛冉子僕(冉有/御也)¶
子曰庶矣哉(庶衆也言/衛民多也)冉有曰旣庶矣又何加¶
焉曰富之曰旣富矣又何加焉曰敎之子曰善¶
人爲&KR0022;百年亦可以勝殘去殺矣(勝殘勝殘暴/之人使不爲)¶
(惡也去殺不/用刑殺也)誠哉是言也(古有此言/孔子信之)子曰如有¶
王者必世而後仁(三十年曰世如有受命王/者必三十年仁政乃成)子¶
曰苟正其身於從政乎何有不能正其身如正¶
<pb:KR3j0082_SBCK_008-18b>¶
人何定公問一言而可以興國有諸孔子對曰¶
言不可以若是其幾也(以其大要一言不能興/國也幾近也有近一言)¶
(興國/也)人之言曰爲君難爲臣不易如知爲君之¶
難也不幾乎一言而興&KR0022;乎(事不可一言而成/知如此則可近之)¶
曰一言而喪&KR0022;有諸孔子對曰言不可以若是¶
其幾也人之言曰予無樂乎爲君唯其言而莫¶
予違也(言無樂於爲君所樂者/唯樂其言而不見違也)如善而莫之違¶
也不亦善乎如不善而莫之違也不幾乎一言¶
而喪&KR0022;乎(人君所言善無違之者則善也所言/不善而無敢違之者則近一言而喪)¶
<pb:KR3j0082_SBCK_008-19a>¶
(國/矣)葉公問政(葉公名/諸梁)子曰近者悅遠者來子夏¶
爲莒父宰問政(莒父魯/下邑也)子曰毋欲速毋見小利¶
欲速則不達見小利則大事不成(事不可以速/成而欲其速)¶
(則不達矣小利妨/大則大事不成矣)樊遲問仁子曰居處恭執事¶
敬與人忠雖之夷狄不可弃也(雖之夷狄無禮/義之處猶不可)¶
(弃去而/不行之)子曰南人有言曰人而無恒不可以作¶
巫醫(南國之人也言巫醫/不能治無常之人)善夫(善南人/之言也)子曰君¶
子和而不同小人同而不和(君子心和然其所/見各異故曰不同)¶
(小人所嗜好者同然/各爭利故曰不和也)子貢問曰鄕人皆好之何¶
<pb:KR3j0082_SBCK_008-19b>¶
如子曰未可也鄕人皆惡之何如子曰未可也¶
不如鄕人之善者好之其不善者惡之(善人善/巳惡人)¶
(惡巳是善善/明惡惡著也)子曰君子易事而難悅也(不責備/於一人)¶
(故易/事也)悅之不以道不悅也及其使人也器之(度/才)¶
(而官/之)小人難事而易悅也悅之雖不以道悅也¶
及其使人也求備焉子曰君子泰而不驕小人¶
驕而不泰(君子自縱泰似驕而不驕/小人抅忌而實自驕矜也)子曰以不¶
敎民戰是謂弃之(言用不習之民使之/戰必破敗是爲弃之)¶
憲問¶
<pb:KR3j0082_SBCK_008-20a>¶
子曰有德者必有言有言者不必有德仁者必¶
有勇有勇者不必有仁子曰君子而不仁者有¶
矣夫未有小人而仁者也(雖曰君子猶/未能備也)子問公叔¶
文子於公明賈曰信乎夫子不言不笑不取(公/叔)¶
(文子衛/大夫)對曰以吿者過也夫子時然後言人不¶
厭其言也樂然後笑人不厭其笑義然後取人¶
不厭其取也子謂衛靈公之無道也季康子曰¶
夫如是奚而不喪孔子曰仲叔圉治賓客祝鮀¶
治宗廟王孫賈治軍旅夫如是奚其喪(言雖無/道所任)¶
<pb:KR3j0082_SBCK_008-20b>¶
(者各當其才/何爲當亡也)子路問事君子曰勿欺而犯之(事/君)¶
(之道義不可欺/當犯顏諫爭)子曰不逆詐不億不信抑亦先¶
覺者是賢乎(有人來不逆之以爲詐不億疑之/以爲有不信然而人有詐不信有)¶
(以先發知之是人賢逆詐/億不信所以恨耻之也)子路問君子子曰修¶
巳以敬(敬其/身也)曰如斯而已乎曰修己以安百姓¶
修巳以安百姓堯舜其猶病諸(病猶/難也)¶
衛靈公¶
子曰無爲而治者其舜也與夫何爲哉恭已正¶
南面而已矣(言任官得其/人故無爲也)子張問行子曰言忠¶
<pb:KR3j0082_SBCK_008-21a>¶
信行篤敬雖蠻貊之&KR0022;行矣言不忠信行不篤¶
敬雖州里行乎哉(行乎哉言/不可行也)子張書諸紳(紳大/帶也)¶
子曰志士仁人無求生以害仁有殺身以成仁¶
(無求生而害仁死而後成仁/則志士仁人不愛其身也)顏淵問爲&KR0022;子曰¶
行夏之時(據見萬物之生以爲四/時之始取其易知也)乘殷之輅(大/輅)¶
(越席昭/其儉也)服周之冕(取其黈纊塞/耳不任視聽)樂則韶舞(韶舜/樂也)¶
(盡善盡美/故取之)放鄭聲遠佞人(鄭聲淫佞人危俱能/惑人心使淫亂危殆)¶
(故當放/遠之也)子曰人而無遠慮必有近憂子曰臧文¶
仲其竊位者與知桺下惠之賢而不與立也(文/仲)¶
<pb:KR3j0082_SBCK_008-21b>¶
<pb:KR3j0082_SBCK_008-21b>¶
不改是謂過矣子曰吾甞終日不食終夜不寢¶
以思無益不如學也¶
季氏¶
季氏將伐顓臾冉有季路見於孔子孔子曰求¶
無乃爾是過與冉有曰夫子欲之吾二臣者皆¶
不欲也(歸咎於/季氏)孔子曰求周任有言曰陳力就¶
列不能者止(周任古之良史也言當陳才力度/巳所任以就其位不能則當止)¶
危而不持顚而不扶則將焉用彼相矣(言輔相/人者當)¶
(能持危扶顚若不/能何用相爲也)且爾言過矣虎兕出於柙龜¶
<pb:KR3j0082_SBCK_008-22a>¶
玉毀於櫝中是誰之過與(柙檻也櫝櫃也失虎/毀玉非典守者過耶)¶
冉有曰今夫顓臾固而近於費(固城郭完堅兵/甲利也費季氏)¶
(邑)今不取後世必爲子孫憂孔子曰求君子疾¶
夫(疾如/汝言)舍曰欲之而必爲之辭(舍其貪利之說/而更作他辭是)¶
(所/疾)丘也聞有國有家者不患寡而患不均(不患/土地)¶
(人民之寡少患/政治之不均平)不患貧而患不安(憂不能安民/耳民安國富)¶
蓋均無貧和無寡安無傾(政敎均平則不患貧/矣上下和同則不患)¶
(寡矣大小安/寧不傾危矣)夫如是故遠人不服則修文德以¶
來之旣來之則安之今由與求也相夫子遠人¶
<pb:KR3j0082_SBCK_008-22b>¶
不服而不能來也&KR0022;分崩離析而不能守也而¶
謀動干戈於&KR0022;內吾恐季孫之憂不在顓臾而¶
在蕭牆之內也(蕭之言肅也牆謂屏也君臣相/見之禮至屏而加肅敬焉是以)¶
(謂之蕭牆後季氏家臣/陽虎果囚季桓子也)孔子曰益者三友損者¶
三友友&KR0033;友諒友多聞益矣友便辟(便辟巧避/人所忌以)¶
(求容/媚)友善柔(面柔/者也)友便佞損矣(便辯也謂/佞而辯)孔子¶
曰益者三樂損者三樂樂節禮樂(動則得禮/樂之節)樂¶
道人之善樂多賢友益矣樂驕樂(恃尊貴/以自恣)樂佚¶
遊(佚遊出/入不節)樂宴樂損矣(宴樂沉荒淫黷也/三者自損之道)孔子¶
<pb:KR3j0082_SBCK_008-23a>¶
曰侍於君子有三愆言未及之而言謂之躁(躁/不)¶
(安/靜)言及之而不言謂之隱(隱匿不/盡情實)未見顏色而¶
言謂之瞽(未見君子顏色所趍向而/便逆先意語者猶瞽者也)孔子曰君¶
子有三戒少之時血氣未定戒之在色及其壯¶
也血氣方剛戒之在鬭及其老也血氣旣衰戒¶
之在得(得貪/得也)孔子曰君子有三畏畏天命(順吉/逆凶)¶
(天之/命)畏大人(大人卽聖人與/天地合德也)畏聖人之言小人¶
不知天命而不畏狎大人侮聖人之言孔子曰¶
生而知之者上也學而知之者次也困而學之¶
<pb:KR3j0082_SBCK_008-23b>¶
又其次也(困謂有所/不通也)困而不學民斯爲下矣孔¶
子曰君子有九思視思明聽思聰色思温貌思¶
恭言思忠事思敬疑思問忿思難見得思義孔¶
子曰見善如不及見不善如探湯齊景公有馬¶
千駟死之日民無得而稱焉(千駟四/千疋也)伯夷叔齊¶
餓于首陽之下(首陽/山名)民到于今稱之其斯之謂¶
與(此所謂以/德爲稱)¶
陽貨¶
子曰性相近也習相遠也(君子愼/所習)子張問仁於¶
<pb:KR3j0082_SBCK_008-24a>¶
孔子孔子曰能行五者於天下爲仁矣請問之¶
曰恭寬信敏惠恭則不侮(不見/侮也)寬則得衆信則¶
人任焉敏則有功(應事疾則/多成功)惠則足以使人子¶
曰由汝聞六言六蔽乎對曰未居吾語汝好仁¶
不好學其蔽也愚(仁者愛物不知所/以裁之則愚也)好智不好¶
學其蔽也蕩(蕩無所/適守)好信不好學其蔽也賊(父/子)¶
(不知相爲/隱之軰)好&KR0033;不好學其蔽也絞好勇不好學¶
其蔽也亂好剛不好學其蔽也狂(狂妄抵/觸人也)子曰¶
禮云禮云玉帛云乎哉(言禮非伹崇此玉帛而/巳所貴者乃貴其安上)¶
<pb:KR3j0082_SBCK_008-24b>¶
(治/民)樂云樂云鐘鼓云乎哉(樂之所貴者移風易/俗也非伹謂鐘鼓而)¶
(已)子曰鄙夫可與事君也哉(言不可/與事君)其未得之¶
也患得之(患得之者患/不能得之)旣得之患失之苟患失¶
之無所不至矣(無所不至者言/邪媚無所不爲)子曰惡紫之奪¶
朱也(惡其邪好/而奪正色)惡鄭聲之亂雅樂也(惡其邪音/而亂雅樂)¶
惡利口之覆&KR0022;家也(利口之人多言少實苟能/悅媚時君傾覆國家也)¶
子貢曰君子亦有惡乎子曰有惡惡稱人惡者¶
(好稱說人惡/所以爲惡也)惡居下流而訕上者(訕謗/毀也)惡勇而¶
無禮者惡果敢而窒者(窒/塞)曰賜也亦有惡也惡¶
<pb:KR3j0082_SBCK_008-25a>¶
徼以爲智者(徼抄也抄人之/意以爲己有)惡不遜以爲勇者¶
惡訐以爲&KR0033;者(訐謂攻發/人之陰私)¶
微子¶
桺下惠爲士師(士師典獄/之官也)三黜人曰子未可以¶
去乎曰&KR0033;道而事人焉往而不三黜(苟&KR0033;道以/事人所至)¶
(之國俱當/復三黜)枉道而事人何必去父母之&KR0022;周公¶
謂魯公(魯公周公之/子伯禽也)曰君子不施其親(施易也/不以他)¶
(人之親易/巳之親)不使大臣怨乎不以(以用也怨不/見聽用也)故¶
舊無大故則不弃也無求備於一人(大故謂惡/逆之事也)¶
<pb:KR3j0082_SBCK_008-25b>¶
子張¶
子夏曰小人之過也必文(文飾其過不/言情實也)子夏曰¶
君子信而後勞其民未信則以爲厲巳也(厲/病)信¶
而後諫未信則以爲謗巳也孟氏使陽膚爲士¶
師(陽膚曾子弟子也/士師典獄官也)問於曾子曾子曰上失其¶
道民散久矣如得其情則哀矜而勿喜(民之離/散爲輕)¶
(漂犯法乃上之所爲非民之過也/當哀矜之勿自喜能得其情也)子貢曰紂之¶
不善也不如是之甚也是以君子惡居下流天¶
下之惡皆歸焉(紂爲不善以喪天下後世憎之/甚皆以天下之惡歸之於紂也)¶
<pb:KR3j0082_SBCK_008-26a>¶
子貢曰君子之過也如日月之食焉過也人皆¶
見之更也人皆仰之(更改/也)¶
堯曰¶
朕躬有罪無以萬方萬方有罪罪在朕躬(無以/萬方)¶
(萬方不與也萬方/有罪我身之過)雖有周親不如仁人(親而不/賢不忠)¶
(則誅之管蔡是也仁人/箕子微子來則用之)百姓有過在予一人謹¶
權量審法度修廢官四方之政行焉(權秤也/量斗斛)興¶
滅國繼絕世擧逸民天下之民歸心焉所重民¶
食喪祭(重民國之本也重食民之命也重/喪所以盡哀也重祭所以致敬也)寬則¶
<pb:KR3j0082_SBCK_008-26b>¶
得衆敏則有功公則悅(言政公平則民悅矣凡/此五帝三王所以治故)¶
(傳以示/後世也)子張問政於孔子曰何如斯可以從政¶
矣子曰尊五美屏四惡斯可以從政矣(屏除/也)子¶
張曰何謂五美子曰君子惠而不費勞而不怨¶
欲而不貪泰而不驕威而不猛子張曰何謂惠¶
而不費子曰因人所利而利之不亦惠而不費¶
乎(利民在政/無費於財)擇可勞而勞之又誰怨欲仁而得¶
仁又焉貪君子無衆寡無小大無敢慢(言君子/不以寡)¶
(小而/慢之)斯不亦泰而不驕乎君子正其衣冠尊其¶
<pb:KR3j0082_SBCK_008-27a>¶
瞻視儼然人望而畏之斯不亦威而不猛乎子¶
張曰何謂四惡子曰不敎而殺謂之虐不戒視¶
成謂之暴(不㝛戒而責目/前成爲視成也)慢令致期謂之賊(與/民)¶
(無信而/虛刻期)猶之與人也出納之吝謂之有司(謂財/物俱)¶
(當與人而吝嗇於出內惜難之/此有司之任耳非人君之道)¶
羣書治要卷第九¶
<pb:KR3j0082_SBCK_008-27b>¶
